paket-arama, web üzerinden kararlı depo paket içeriklerini ve paket isimlerini aramaya imkan tanıyan bir projedir ve iki kısımdan oluşur:
	
	0) Çiftlik Kısmı (src dizini)
	1) Web Kısmı (search dizini)


0) Çiftlik Kısmı (src dizini)
=============================
	0.1) sqlgen.py
	------------------
	sqlgen.py dosyası inşa çiftliği üzerinde pisi api'sini kullanarak tüm paketler için her paketin dosya listesini alır, bunları SQL ifadecikleri halinde bir SQL dosyasına yazar. Bellek taşmasını engellemek için bu yazma işlemi 'a' modunda her 50 pakette bir gerçekleştirilir. Dosyanın başına DROP VE CREATE TABLE ifadeleri, sonuna ise CREATE INDEX ifadesi eklenir.
	
	Oluşan arama[surum].sql dosyası bz2 biçeminde sıkıştırılır ve dağıtıma hazır gelir. Desteklenecek her sürüm için o sürümün inşa çiftliğinde bu betiğin düzenli olarak (veya her güncellendiğinde) çalıştırılması gerekir. Betik, çalıştığı bilgisayarın sürümünü /etc/pardus-release dosyasına bakarak algılar ve bulduğu sürümün pisi API'sini kullanarak dosyaları alır. Eğer yeni bir pisi sürümüyle API değişecek olursa bir elif version=='2009': ile sorun halledilir.
	
	
	0.2) importer.py
	------------------
	Oluşan bz2 dosyalarının alındığını varsayarak bunları ayrıştırıp mysql sunucusuna yükler. Dosyaların betikle aynı dizinde olması gerekir. Betik çok basit olup daha iyisi yazılabilir.


1) Web Kısmı (search dizini)
=============================
	Django 1.0 ile yazılmıştır. Çiftliklerde üretilen ve mysql'e yüklenen verileri kullanır. Sürüm sayısı sınırlı olduğundan her bir sürüm için (farklı tabloları kullanmak amacıyla) farklı model yazılmıştır: Entry2007 ve Entry2008. Bunlar files2007 ve files2008 tablolarını kullanırlar. Düzenli olarak çiftlikten gelen veriler bu tabloları DROP edip tekrar oluşturur. 
	
	Sunucuya kurulurken local_settings.py dosyası search dizini içerisine taşınmalı, gerekli DB ve absolute path 
ayarları yapılmalıdır. Bu sayede svn güncellemelerinde gelen kullanıcı adı ve parolalardan etkilenilmeyecektir.
	
	http://paketler.pardus.org.tr altına search dizini koyulur ve packages.pardus.org.tr altına da sembolik bir bağ atılabilir. Kullanılan dili tarayıcıya bakarak belirler.


ÖZETLE YAPILMASI GEREKENLER
==============================

	Çiftliklerde
	===============
	İstenen sürüm çiftliklerinde düzenli olarak (veya her güncellemede) bz2 dosyalarının üretilmesi ve web sunucusunun bu dosyalara erişimi sağlanmalıdır.
	
	UYARI: Sadece kararlı sürüm depoları desteklenmektedir. Çünkü sürümler pardus-release dosyasındaki 4 haneli sayıdan çekilmektedir. Dolayısıyla devel/contrib gibi sürüm desteği mevcut değildir (hem uygun isim, hem de çiftlikleri olması gerekir).
	
	
	Sunucuya Kurarken
	===============
	1) Django kurulmalı veya projeyle aynı dizine konularak PythonPath'e eklenmeli.
	2) local_settings.py dosyası ihtiyaca göre düzenlenmeli.
	3) python manage.py syncdb ile veritabanında gerekli tablolar oluşturulmalı.
	4) Düzenli olarak çiftliklerden bz2 dosyalarını toplayan/sync eden bir betik yazılmalı(sha1sum kontrolü 
yapılabilir, henüz desteği yok) ve bu betik düzenli olarak çalıştırılmalı. Bu dosyalar aynı zamanda uygun bir zamanda MySQL'e yüklenmeli. Bu yükleme sürecinde bir bakım modu koyulabilir. En kötü ihtimalle sonuç bulunamadı çıktısı alınır. DROP TABLE IF EXISTS ve CREATE TABLE ard arda yapıldığı için tablo bulunamadı hatası alma olasılığı oldukça düşüktür.
