<html>
<head>
	<title>Yardım: Vekil Sunucu Yöneticisi</title>
	<meta http-equiv="Content-Type" content="text/html; charset=utf-8" />
	<link rel="stylesheet" href="../help.css" type="text/css" />
</head>

<body>

<div id="pardus1" />
<div id="pardus-content" />
<div class="article" lang="tr" />
<div class="heading">
<h1 class="title">Vekil Sunucu Yöneticisi</h1>
</div>
<p>
<b>Vekil Sunucu Yöneticisi</b> programı, internete bağlanan ve vekil (proxy)
sunucu kullanabilen programların tek bir merkezden ayarlanabilmesini sağlar.
Pardus programlarının özgün ve kullanımı kolay arayüz tasarımı bu programda da
korunmuştur.</p>

<p>
Bu program, bilgisayarını farklı ortamlarda kullanan kişiler de düşünülerek
profil desteği ile gelmektedir. İlk kullanımda sadece "Doğrudan bağlantı"
profili bulunur ve bu profil değiştirilemez veya silinemez. Yeni profil eklemek
ise çok kolaydır. "Yeni profil" düğmesine basıldığında karşınıza "Profil Ayarları" ekranı gelir ve burada 3 seçenek bulunur:</p>
<p></p>

<ol>
<li>Genel bir vekil sunucu kullan: Bu seçenek vekil sunucu kullanabilen
tüm programları belirtilen adresteki sunucuya yönlendirir.</li>
<li>Farklı vekil sunucular kullan: Bu seçenek ile farklı protokoller için
farklı vekil sunucular belirleyebilirsiniz. Böylece internette gezinirken
kullandığınız vekil sunucuyu, dosya aktarımı yaparken de kullanmak zorunda
kalmazsınız.</li>
<li>Ayarları otomatik al: Bu seçenek vekil sunucu ayarları için bir dosya
adres belirlemenizi sağlar. Bu, genelde ".pac" uzantısıyla biten, bir betik
dosyası olmalıdır. Bu sayede destekleyen uygulamalar, bu betiği çalıştırarak
hangi adres için hangi vekil sunucuyu kullanacaklarını belirleyebilir.</li>
</ol>

<p>Vekil sunucu adreslerinde port kısmını doldurmak zorunlu değildir. Adres kısımlarına ise vekil sunucuya ait ip numarası veya alan adı yazılmalıdır.</p>

<p>"Doğrudan bağlantı" profili dışındaki tüm profilleri çift tıklayarak veya
profilin üzerindeki "değiştir" düğmesine tıklayarak değiştirebilirsiniz.
Ayrıca yine profilin üzerinde görünen "sil" düğmesiyle de profili
silebilirsiniz.</p>

<p>
Ayarlar, programların kullanıcı klasöründeki ayar dosyaları üzerinden yapılır.
Bu nedenle bazı programlar hemen ayarları algılayabildikleri halde bazıları (Firefox gibi) yeniden başlatılmak zorunda kalabilir.</p>

<p>
Eksiklik gördüğünüz yerleri, istekleri, vs. http://hata.pardus.org.tr adresinde
Tasma projesine hata olarak girebilirsiniz.</p>

</body>
</html>

