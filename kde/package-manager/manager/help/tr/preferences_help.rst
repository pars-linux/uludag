
Paket Yöneticisi Ayarları
-------------------------

**Ayarlar** penceresi, aralıklı güncelleme kontrolü ayarları, Pardus'a
kurabileceğiniz depoların ayarları ve kullanılan disk önbelleğinin ayarlarını
yapmaya olanak sağlar.

Depolar
-------

Paket Yöneticisi, birden fazla program deposu ile çalışabilmektedir. Öntanımlı
olarak Pardus resmi program deposu ile gelir. Yeni bir depo eklemek isterseniz,
**Depolar** sekmesine tıklamak yeterlidir.  Açılan pencerede **Yeni Depo Ekle**
düğmesine tıklayarak sisteme yeni bir depo ekleyebilirsiniz.  Ya da daha önce
tanımlanmış bir depoyu seçerek **Depoyu Kaldır** düğmesine tıklayıp bu depoyu
silebilirsiniz. Mevcut bir deponun ayarlarını değiştirmek için ise **Depoyu
Değiştir** düğmesine tıklayarak depo adını ve adresini yeniden
tanımlayabilirsinz.

Genel ayarlar
-------------

Bu bölümden Paket Yöneticisi programının genel ayarları yapılabilir.

 - **Sadece masaüstü programlarını listele**: Eğer bu düğme seçili ise, Paket
   Yöneticisinde sadece grafiksel programlar görüntülenir. Dokümanlar,
   kütüphaneler ve diğer konsol araçları görüntülenmez.

 - **Sistem çekmecesi ikonunu etkinleştir**: Eğer bu düğme seçili ise, Paket
   Yöneticisi masaüstünüzün sağ alt tarafında bulunan sistem çekmecesine
   yerleşir.

 - **Aralıklı güncel paket kontrolünü etkinleştir**: Eğer bu düğme seçili ise
   Paket Yöneticisi verdiğiniz kontrol aralıklarında otomatik olarak güncel
   paket kontrolü yapar. Eğer bir güncelleme var ise sistem çekmecesinden bir
   bilgi balonu çıkararak sizi uyarır.

Önbellek
--------

Pardus deposundan bir program kurulduğu zaman, indirilen her kurulum dosyası
disk önbelleğinde saklanır. Kaldırdığınız bir programı yeniden kurmak
istediğinizde Paket Yöneticisi önce disk önbelleğini kontrol eder. Eğer program
önbellekte bulunursa uzaktaki depodan paketi yeniden indirmek yerine
önbellekten kurulumu gerçekleşir. Ancak her yeni program indirildiğinde eğer
önbellek kullanılımı açıksa, önbelleğin kapladığı alan sürekli artacaktır.
Paket Yöneticisi ayarları penceresinde bulunan **Önbellek** ayar sekmesinden,
azami önbellek boyutunu belirleyerek önbellek sınırlarını belirleyebilir,
önbelleği sınırsız yapabilir ya da önbellek kullanımını tamamen
kapatabilirsiniz.
