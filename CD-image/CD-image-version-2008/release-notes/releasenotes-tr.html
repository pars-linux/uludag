<html>
<head>
<title>Pardus 2008 sürüm notları</title>
<meta HTTP-EQUIV="content-type" CONTENT="text/html; charset=UTF-8">
</head>
<body>

<h1>Pardus 2008 Sürüm Notları</h1>

<h2>1. Pardus 2008'e Hoşgeldiniz!</h2>

Pardus geliştiricileri, çevirmenleri, belge yazarları ve sanatçılarının desteği ile hazırlanan Pardus 2008'e hoşgeldiniz. 2008 serisinin ilk sürümü özgür yazılım dünyasının en yeni teknolojilerini sunmaktadır. <p>Pardus 2008 hakkında daha fazla bilgiye <a href="http://www.pardus.org.tr">www.pardus.org.tr</a> sayfasından ulaşabilirsiniz.

<h3>1.1 İstek ve önerileriniz</h3>

Pardus 2008'e ilişkin istek ve önerilerinizi ya da hata bildirimlerinizi http://hata.pardus.org.tr adresinde bulunan hata bildirim sistemine iletebilirsiniz. Göndereceğiniz mesajlar Pardus geliştiricileri tarafından incelenecek ve çözümler güncellemeyle kullanıcılara sunulacaktır. Şimdiden destek olan tüm Pardus kullanıcılarına teşekkür ederiz.

<br>&nbsp;
<br>&nbsp;

Hata bildirim sistemi yanında, Pardus menüsünden ulaşılabilen "Geribildirim aracı" yardımıyla bir kaç adımda isteklerinizi iletmeniz mümkündür. Bu işlem için bilgisayarınızın internete bağlı olması gereklidir.

<h2>2. Temel özellikler</h2>

<h3>2.1 Kullanıcı yetki yönetimi</h3>

Pardus 2008 ile birlikte gelen gelişmiş yetki denetim sistemi ile tüm kullanıcıların yetkilerini detaylı bir şekilde düzenlenlenebiliyor, Pardus'un parola sorma ve yetkilendirme davranışını kolayca özelleştirilebiliyor. Yenilenen Kullanıcı Yöneticisi tüm kullanıcılar için yetki yönetimini son derece kolay ve güvenli hale getiriyor.

Pardus geliştiricileri tarafından geliştirilen yetkilendirme sistemi ve yetki yönetimi arayüzleri PolicyKit - Dbus altyapısını kullanıyor ve COMAR ile birlikte çalışarak tüm sistemde sorunsuz bir yetki denetimi altyapısı sunuyor.

<h3>2.2 Kolay kullanılır Ağ Yöneticisi</h3>

Ağ yöneticisi (network manager) uygulaması, oluşturulan ağ profillerini otomatik olarak algılayabilir ve otomatik olarak o profile geçiş yapabilir. Bağlantı bilgilerini sistem çekmecesinden izlenebiliyor, sürekli güncel bilgi alınabiliyor. Kablo (ethernet), kablosuz (wireless) ve modem bağlantıları değişik mekanlara göre profil olarak saklayanabiliyor, özel ayar isteyen ağlara kolaylıkla bağlananılabiliyor.

<h3>2.3 Gelişmiş paket yönetim sistemi</h3>

İnternetten bir kaç tıklama ile kolayca yeni uygulamalar indirmeyi ve kurmayı sağlayan paket yöneticisi (PİSİ), Pardus 2008 ile birlikte daha da gelişti ve hızlandı. Kullandığınız uygulamaların en güncel hallerini, yalnızca yapılan değişiklikeri içeren küçük paketler indirerek güncelleyebilir, böylece bağlantı kotalarını doldurmadan sisteminizi en güncel ve performanslı şekilde kullanabilirsiniz.

PiSi'nin yeni geçmiş yönetimi desteği ve yeni Geçmiş Yöneticisi ile sisteminize kurulan eski paketlere dönebilir, sisteminizin o anki anlık görüntüsünü kaydededebilir, bu görüntüler arasında kolayca geçiş yapabilirsiniz.

<h3>2.4 YALI</h3>

Pardus'u sabit diske kurmak için kullanılan YALI (Yet Another Linux Installer), ilk adımda kurulum için gerekli soruları sorup, ardından yaklaşık 30 dakika süren kurulum işlemine geçiyor. Kullanıcı bilgileri, otomatik giriş, zaman dilimini - sistem klavye ve dili gibi özelleştimeleri kolayca yapılmasını sağlıyor. Elbette tüm bu ayarları daha sonra yapılandırma yöneticisi TASMA aracılığıyla düzenlemek mümkün. 

Bunlara ek olarak, YALI sistemdeki sabit diskleri yönetmeyi son derece kolaylaştıran yeni bir bölümlendirme arayüzünü de içeriyor : Bu arayüz ile Pardus'un kurulumunu ve açılış sistemi kolayca özelleştirilebiliyor. Tamamen yenilenen otomatik yeniden boyutlandırma ve kurulum seçenekleri sorunsuz ve hızlı bir kurulum sağlıyor. 

<h3>2.5 Kaptan Masaüstü</h3>

Pardus'un yeni kullancıları karşılayan uygulaması Kaptan Masaüstü de tamamen yenilendi. Kullanıcıların klavye/fare, masaüstü, Ağ ve paket yönetimi ayarlarını tek bir noktadan kolayca yapmalarını sağlayan Kaptan, kullanıcıların sistem ayarlarının iyileştirilmesi için önerilerde de bulunuyor.

<h3>2.6 Görüntü Yöneticisi</h3>

Pardus 2008'in yeni özelliklerinden biri olan Görüntü Yöneticisi, kullanıcıların monitör ve ekran kartı ayarlarını kolayca yapmalarını sağlıyor. Çözünürlük, renk derinliği, çoklu monitor yapılandırması gibi gelişmiş ayarların arayüzden yapılması sağlayan Görüntü Yöneticisi tamamen yenilenen COMAR görüntü yapılandırma altyapısını (zorg) kullanıyor.

<h3>2.7 Otomatik donanım tanıma</h3>

Pardus'un en güçlü yanlarından biri olan tamamen otomatik donanım tanıma, Pardus 2008 ile daha da gelişti. Pardus 29008 ile birlikte sisteme bağlanan yazıcılar da otomatik olarak tanınarak yapılandırılıyor. Özellikle kablosuz ağ cihazları, web kamera, yazıcı - tarayıcı gibi sıkça kullanılan donanım ürünleri çok daha sorunsuz bir şekilde destekleniyor. 

<h3>2.8 Pardus Teknolojileri</h3>

Pardus'un temel teknolojileri COMAR ve Mudur, Dbus altyapısını kullanarak tamamen yeniden yazıldı - Pardus 2008 bu teknolojilerin ilk kez kullanıldığı Pardus Sürümü olarak kullanıcıların karşısına çıkıyor. Yeni COMAR, Dbus ve yetkilendirme altyapısı ile tamamen entegre çalışarak sistem genelinde eksiksiz bir yapılandırma yönetimi hizmeti sunuyor.

<h3>2.9 Güncellenen bileşenler</h3>

Pardus 2008 sürümü, Pardus teknolojilerindeki yeniliklerin yanında birçok güncellemeyi de içeriyor : 

 - Güncellenmiş KDE 3.5.9 Masaüstü Ortamı
 - En son Linux çekirdeği (2.6.25.9) ile çok daha fazla donanım desteği, kararlı ve güvenilir sistem,
 - Altyapı tarafında gcc 4.3.1, Glibc 2.8, Python 2.5, Java 6 gibi önemli yenilikler,
 - En yeni, en hızlı ve en becerikli internet tarayıcısı Mozilla Firefox 3.0,
 - Tüm ofis formatları ile uyumlu çalışabilen OpenOffice.org 2.4.1,
 - Hataları giderilmiş ve en son sürüme yükseltilmiş yüzlerce özgür yazılım...

<h2>3. Kurulum gereksinimleri</h2>

Pardus 2008'i ortalama bir donanımda çalıştırabilirsiniz. Yüksek performans için en az 512 MB RAM (bellek) ve 1200 MHz işlemci öneriyoruz. Pardus 2008 için asgari ve tavsiye edilen donanım gereksinimleri aşağıdadır:

<ul>
    <li> 256 MB bellek (512 MB tavsiye edilir)</li>
    <li> 800 MHz Intel ya da AMD işlemci (1200 MHz tavsiye edilir)</li>
    <li> En az 4 GB boş disk alanı (10 GB tavsiye edilir)</li>
</ul>

</body>
</html>