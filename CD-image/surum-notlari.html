
<h1>Pardus 1.1 sürüm notları</h1>

<h2>1. Pardus 1.1'e hoşgeldiniz</h2>

Pardus işletim sistemi; kurulum ve kullanım kolaylığı ile,
KDE masaüstü ortamında sağladığı kullanışlı, uyumlu ve
güvenli birçok geliştirme ile karşınızda. Pardus ile internete
bağlanabilir, e-postalarınızı okuyabilir, dostlarınızla
güvenli bir şekilde iletişim kurabilir, müzik dinlerken ya da film
izlerken bilgisayarınızın çokluortam yeteneklerini sonuna kadar
kullanabilirsiniz. Pardus'un sizin için yapabileceklerini keşfetmeniz
için <a href="http://www.pardus.org.tr/">http://www.pardus.org.tr</a>
adresini ziyaret etmenizden onur duyacağız.

<p>

<h3>1.1 Siz de katılın</h3>

Eğer kendinize "ben de yardım etmek istiyorum" diyorsanız bununla
beraber nereden başlayacağınızı bilmiyorsanız Pardus size
fırsat tanıyor. İşinin bir kısmı da yeni gelenleri projeye
ilgi alanlarına ve becerilerine göre adapte etmek olan imece
takımı size yardım edecektir.  İmece projesinde, yerelleştirme
çalışmaları, belgeleme çalışmaları, uygulama ve sürüm
testleri, raporlama, kullanıcı grafik arayüzlerinin test edilmesi
ve değerlendirilmesi, yazılım geliştirme, web sayfalarının ve
belgelerin uluslararasılaştırılması, projenin doğru şekilde
tanıtılması ve yeni insanlara ulaşmak gibi proje ihtiyaçlarına
cevap vermek üzere çalışan insanları bulunduran bir takımdır.

<p>

Bu takımın işi değerli katkınızı ihtiyaç duyulan noktalara
kanalize ederek projeye gelen katkı kalitesini arttırmak ve belirli
bir seviyenin altına inmemesini sağlamaya çalışmaktır. Daha
fazla bilgi için <a href=http://imece.pardus.org.tr>imece</a> web
sayfasını ziyaret edebilirsiniz.


<p>

<h3>1.2 Geribildirimde bulunmak</h3>

Pardus'la ilgili hata önerilerinizi iletmek için <a
href=http://bugs.pardus.org.t>Pardus hata bildirim sistemi'ni</a>
kullanabilirsiniz. Bir sorunu raporlamak, yeni bir paket önerisi
yapmak, yeni sürümde bir özelliği talep etmek gibi konularda
vereceğiniz desteğe şimdiden teşekkür ederiz.

<h2>2. Temel özellikler</h2>

<h3>2.1 Kolay kullanımlı masaüstü </h3>

Pardus, son kullanıcıya yönelik olarak tasarlanmıştır. 

<h3>2.2 Windows ile iletişim ve uyum</h3>
<h3>2.3 Java desteği</h3>
<h3>2.4 Oyunlar ve eğlence</h3>
<h3>2.5 Ağ servisleri</h3>

<h2>3. Kurulum gereksinimleri </h2>

Pardus'u ortalama bir donanım ile çalıştırabilirsiniz. İyi bir
verim almak için en az 512 MB RAM (bellek) ve 1200 Mhz işlemci
öneririz. Aşağıda saydığımız temel donanım bileşenleri, Pardus'u
rahat bir ortamda çalıştırmanızı sağlayacaktır:

<p>

<ul>
<li>256 MB RAM (512 MB önerilir)
<li>800 Mhz Intel veya AMD işlemci (en az 1200 MHz önerilir)
<li>En az 4 Gb boş sabit disk alanı 
</ul>


<h2>4. Bu sürümdeki yenilikler </h2>

Pardus 1.1, 6 aylık bir geliştirme sonucunda ortaya
çıktı. Aşağıdaki liste, bu sürüm için son kullanıcılardan
gelen önerilerin de yardımıyla hazırlanmış olan yenilikleri
içermektedir.

<p>

<h3>4.1 Pardus güvenlik duvarı</h3>

Pardus güvenlik duvarı, dışarıdan gelebilecek saldırıları
karşılamak üzere tasarlanmış, kolay kullanımlı bir
yazılımdır. Güvenlik duvarı sistemde sürekli olarak çalışarak
bilgisayarınızı koruyacaktır. Pardus güvenlik duvarı sayesinde
belirli bir portu, makineyi erişime kapatabilir ya da mevcut
erişimleri izleyebilirsiniz. 

<p>

Aşağıda Pardus güvenlik duvarı ekran görüntüsü bulunmaktadır.

.... 

<h3>4.2 Geliştirilmiş paket yönetim sistemi</h3>

PİSİ paketlerinde kullanılacak olan LZMA sıkıştırma algoritması
ile ortalama %30'a varan bir yer kazancı oldu. Bu sayede
PİSİ paketleri daha da küçüldü ve son kullanıcının indireceği
yazılımların boyutu azaldı.

<h3>4.3 Yeni program yönetim arayüzü</h3>

Pardus 1.0'la birlikte gelen PİSİ paket yönetim arayüzü, yerini
kolay kullanımlı halefine bıraktı. Yeni yazılım, programları
basit ve etkin bir şekilde kurmaya, kaldırmaya ya da 
güncellemeye olanak sağlıyor.

<h3>4.4 Kurulum sistemi YALI'da gelişmeler</h3>

YALI, Pardus 1.1'de yeni ÇOMAR ve PİSİ altyapısıyla çalışmak 
için ayarlandı ve bazı hataları giderildi.

<h3>4.5 Yeni ve gelişmiş Pardus açılış sistemi</h3>

İşletim sistemi çekirdeği çalışmaya başladığı andan,
kullanıcının karşısına giriş ekranı çıkana kadar yapılan,
dosya sistemlerini bağlamak, donanımları tanıyıp sürücüleri
yükletmek, temel ağ ayarlarını yapmak, sistem servislerini
başlatmak gibi işler, ve bilgisayar kapatılırken servislerin
durdurulması, dosya sistemlerinin güvenlice kapatılması, açılış
sistemi tarafından yapılmaktadır.

<p>

Pardus 1.0'daki açılış sisteminin çok yavaş kalması ve
donanım tanıma konusundaki yetersizlikleri nedeniyle, 1.1 sürümüne
doğru yol alırken, açılış sistemi Pardus için baştan yazıldı.

<p>

Yeni sistem "müdür" adını verdiğimiz ve Python ile yazılmış
bir temel açılış betiği, "muavin" adını verdiğimiz ve
donanımlar için gereken modülleri bulup yükleten bir yardımcı
Python betiğinden oluşmakta. Sistem servislerinin betikleri ise
Çomar tarafından yönetilmekte ve böylece paralel çalışma ve
kolay kullanım gibi avantajlar sağlamakta. Bu çalışmayla birlikte,


<p>

<ul>
<li>Açılış süresi büyük miktarda kısaldı. Eski sistemde 1:33
dakikada açılan bir makine artık 17 saniyede açılıyor.
Bu süre içinde Java ile çalışan zemberek dahil tüm sistem
servislerinin açıldığı göz önüne alınırsa Pardus, diğer
Linux dağıtımları arasında rekor açılış süresine sahiptir.
<li>Python'un sadeliği ve gücü sayesinde, Pardus 1.1 çok daha
esnek ve bakımı kolay bir dağıtım haline geldi. 
<li>Servisler hem komut satırından, hem de Tasma içinde
yönetilebilmektedir.
</ul>


<h3>4.6 Daha çok donanım tanıma olanağı</h3>

Pardus'a özgü yeni donanım tanıma sistemi, Pardus'un piyasada
bulunan hemen hemen tüm donanımlarla uyumlu çalışmasına
olanak verirken, son kullanıcının elle donanım tanıtma
gerekliliğini en aza indirmekte ve çoğu zaman sürücü
kurmayı gereksiz kılmaktadır. Pardus, açılışta sistemdeki
donanımları tanıyabilirken bunların ayarlarını da otomatik
olarak yapabilmektedir. 
 
<p>

Muavin adı verilen donanım tanıma sistemi, gereksiz modül 
yüklenmesinin önüne geçmekte ve bellekten önemli bir 
tasarruf sağlamaktadır. Bunun yanında eski bir teknoloji 
olan hotplug yerine, daha yeni ve esnek olan udev kullanılmaktadır.

<h3>4.7 Düzeltilen 300'den fazla hata</h3>

Pardus'un <a href=http://bugs.pardus.org.tr>hata izleme 
sistemi Uluzilla'ya</a> gönderilen hata
bildirimleri geliştiriciler tarafından titizlikle incelenerek
1.0'dan sonra XXXXX'den fazla hata giderilmiş, böylece Pardus
1.1'in daha kararlı, sağlam ve son kullanıcıya yönelik olması
sağlanmıştır.

http://bugs.pardus.org.tr/buglist.cgi?query_format=advanced&short_desc_type=allwordssubstr&short_desc=&long_desc_type=substring&long_desc=&bug_file_loc_type=allwordssubstr&bug_file_loc=&keywords_type=allwords&keywords=&bug_status=RESOLVED&bug_status=VERIFIED&bug_status=CLOSED&resolution=FIXED&emailassigned_to1=1&emailtype1=substring&email1=&emailassigned_to2=1&emailreporter2=1&emailcc2=1&emailtype2=substring&email2=&bugidtype=include&bug_id=&votes=&chfieldfrom=2005-12-27&chfieldto=Now&chfield=%5BBug%20creation%5D&chfieldvalue=&field0-0-0=noop&type0-0-0=noop&value0-0-0=&order=bugs.bug_id&query_based_on=

**** Yukarıdaki aramayı, "12.27.2005"ten sonra FIXED ile kapatılmış hatalar
olarak düzeltmemiz gerekiyor. Raporlama işlemi daha önce yapılmış olabilir. 

<h3>4.8 Yeni 2.6.16 çekirdek</h3>

Pardus ile birlikte gelen son sürüm (2.6.16) çekirdek sayesinde pek çok
donanım sorunları çözüldü. Bu çekirdekle birlikte USB ADSL modem desteği
geliyor ve eski makinelerde APIC/ACPI nedeniyle açılamama sorunları da
giderilmiş durumda. IDE sabit disklerin tanınma süresini çok kısaltan bir
yama sayesinde Linux çekirdeğinin açılış süresi 3 saniye kadar kısaldı. 

<p>

Desteklenen bazı yeni donanımlar:

<ul>
<li>Yeni SATA aygıtları
<li>USB ADSL modem desteği
<li>Gelişmiş kablosuz ağ aygıtları desteği
<li>Daha fazla kamera, tarayıcı ve yazıcı için destek
</ul>



<h3>4.9 Yeni simge setleri</h3>

Pardus 1.0'ın en çok beğenilen özelliklerinden birisi de Pardus'a
özgü "Tulliana" simge setleri idi. Pardus 1.1'de bu simge setleri
daha da geliştirildi ve ek simgeler eklendi. Tulliana 2.0 adı verilen
bu simge seti Pardus masaüstü ve diğer uygulamalarla daha
çok renk uyumu içeriyor ve masaüstünde keyifli zaman geçirmenizi
sağlıyor.

<p>

Tulliana 2.0'ı kde-look.org adresinden görmek için 
<a href=http://www.kde-look.org/content/show.php?content=38757>
bu sayfayı</a> kullanabilirsiniz: 

<p>

<h3>4.10 Yenilenen kullanıcı ekleme programı</h3>

Pardus'a yeni bir kullanıcı eklemek için kullanılabilen
user-kga programının adı 1.1'den itibaren "user-manager"
olarak değişti. Bunun yanında, program arayüzü kolay 
ve anlaşılır bir hale getirildi.

<h3>4.11 Yeni uygulama: Servis yöneticisi</h3>

Pardus 1.1 ile birlikte, açılışta başlatılan sunucu
ve servislerin kolayca yönetilebilmesi için 
bir servis yöneticisi geldi. Bu servis yöneticisi ile
açılışta başlatılan servislerin durumu kolayca
yönetilebilecek.

<h3>4.12 Diğer paket güncellemeleri (xorg, gcc, ..)</h3>

Xorg paketindeki pek çok hata giderildi ve ekran kartları için
önemli güncellemeler getirildi. Pardus 1.1'de GNU C Derleyicisinin 
(gcc) 3.4 serisinin son kararlı sürümüne geçildi. Bu sürüm C++
programcıları için oldukça güzel özellikler içeriyor. Glibc ve binutils
paketleri yeni yamalarla (-Bdirect, -hashvals, -dynsort) derleniyor, bu
nedenle programların ilk açılış zamanlarında performans artışı bekleniyor. 

<h3>4.13 Skype, Kopete ve diğer iletişim araçlarındaki yenilikler</h3>

Skype, H.323 protokolü kullanan tam kapsamlı bir IP telefon 
çözümüdür. Pardus ile birlikte kullanabileceğiniz Skype ile 
İnternet üzerinden telefon konuşmaları yapabilirsiniz. 
Bunun yanında, donanımı desteklenen bir kamerayı Pardus'a 
takabilir ve Kopete üzerinden diğer kullanıcılarla kameralı
görüşmede bulunabilirsiniz.

<h3>4.14 Daha fazla Türkçe dil desteği </h3>

Pardus 1.1 ile birlikte gelen <a href=http://zemberek.dev.java.net>
Zemberek</a>, özellikle teknik terimler
başta olmak üzere çok daha fazla kelime tanıyabiliyor. Bunun
yanında OpenOffice.org ve diğer uygulamalarda (Kmail, kopete vb)
yanlış yazılan kelimelere sunduğu öneriler daha doğru bir
sırada veriliyor.

<p>
Bunun yanında, OpenOffice.org, Firefox, Thunderbird, GNOME ve
KDE uygulamalarındaki Türkçe desteği daha da artırıldı. Bu
Bu sayede masaüstündeki tüm uygulamalar Türkçe kullanılabiliyor. 
Yaptıkları çalışmalar için KDE Türkiye, OpenOffice.org Türkiye,
GNOME Türkiye ve Mozilla Türkiye çalışma gruplarına teşekkür 
ederiz.

<h3>4.15 Yeni derleme çiftliği</h3>

Pardus 1.1 ile birlikte, hazırlanan tüm PİSİ paketleri bir derleme
çiftliğinde (build farm) tamamlanacak ve böylece kısa zamanda 
indirmeye hazır olacak. Derleme çiftliği, iki adet 
makineden oluşuyor ve tüm geliştiricilerin kullanımına açık 
bir şekilde işlemci gücü sağlıyor.

<h2>5. İletişim </h2>

Daha fazla bilgi almak için <a href=http://www.pardus.org.tr>Pardus 
web sayfasını</a> ziyaret edebilirsiniz.




