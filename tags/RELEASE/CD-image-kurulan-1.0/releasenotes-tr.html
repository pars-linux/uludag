<html>
<head>
		<title>Pardus 1.0 Sürüm Notları</title>
		<meta http-equiv="Content-Type" content="text/html; charset=utf-8">
		<link rel="stylesheet" href="relnotes.css" type="text/css" />
</head>

<body>

<div id="pardus1">
<div id="pardus-content">
<div class="article" lang="en">
<div class=heading>
<h1 class="title">Pardus 1.0 Sürüm Notları</h1>
<p><i>© 2005-2006 TUBITAK/UEKAE</i></p>
</div>
<hr>
	

<p>

Pardus'a hoşgeldiniz! Pardus işletim sistemi; kurulum ve kullanım kolaylığı 
ile, KDE masaüstü ortamında sağladığı kullanışlı, uyumlu ve güvenli birçok 
geliştirme ile işte karşınızda. Pardus ile internete 
bağlanabilir, e-postalarınızı okuyabilir, dostlarınızla güvenli bir şekilde 
iletişim kurabilir, müzik dinlerken ya da film izlerken bilgisayarınızın 
çokluortam yeteneklerini sonuna kadar kullanabilirsiniz. Pardus'un sizin için 
yapabileceklerini keşfetmeniz için <a href="http://www.uludag.org.tr/">
http://www.uludag.org.tr</a> adresini ziyaret etmenizden onur duyacağız.

<h2>Temel sistem gereksinimleri</h2>

Pardus'u ortalama bir donanım ile çalıştırabilirsiniz. İyi 
bir verim almak için en az 512 MB RAM (bellek) ve 1200 Mhz işlemci öneririz. 
Aşağıda saydığımız temel iki donanım, Pardus'u çalıştırmanızı sağlayacaktır:

<p>

<div class=box>
256 MB RAM (<b>512 MB önerilir</b>) <br>
800 Mhz Intel veya AMD işlemci (<b>en az 1200 MHz önerilir</b>)
</div>

<p>
Pardus kurulumunun hemen ardından -varsa- ses kartınız kendiliğinden 
saptanıp kullanılacak daha sonra açtığınız ilk oturumda yazıcınızı kolayca
ayarlayabileceksiniz.
<p>

<p>Ayrıca, Pardus hizmetlerine ve kaynaklarına ulaşmak, işinizin verimini 
artırabilecek binlerce yazılımı bilgisayarınıza ücretsiz ve özgür bir şekilde 
indirmek için hızlı ve etkili bir internet bağlantınızın mevcut olması 
yararınıza olacaktır.
</p>

<p>

<h2>Pardus 1.0 sürümünde neler var?</h2>

 
Pardus Geliştirme Ekibi, sizlere rahat bir masaüstü ortamı 
sağlamak için çok sıkı çalıştı. Pardus 1.0, heyecan verici yeni fikir ve 
özellikler ile karşınızda. Başlıcaları:

<h3>PiSi: Yeni bir paketleme sistemi</h3>

Pardus, PiSi (<b>P</b>ackages <b>i</b>nstalled<b>
S</b>uccessfully as <b> i</b>ntended) adı verilen kendine özgü paketleme 
sistemi ile geliyor. PiSi, Pardus geliştiricileri tarafından tasarlanan
özgün bir paket yöneticisi. Hem geliştiricilerin 
kolay ve hızlı bir şekilde yazılımları paketleyebilmesini, hem de son 
kullanıcıların dertsiz ve rahat bir şekilde kurulum yapabilmesini sağlayan bir 
arabirime sahip. Birkaç tıklama ile, özgür yazılım dünyasındaki ihtiyaç 
duyduğunuz programları araştırıp bulur ve isterseniz bilgisayarınıza zahmetsizce 
kurar.


<h3>En yeni Linux çekirdeği</h3>

 
Pardus, 2.6.14 çekirdek ve ek yamaları ile geliyor. Yeni donanım sürücüleri, 
bellek yönetimi ve performans geliştirmeleri, hata onarımları ile son güncel 
çekirdeğe sahip olacaksınız..

<h3>Ofis yazılımı OpenOffice.org 2.0</h3>

Pardus, ofis yazılımı gereksiniminizi karşılamak için 
OpenOffice 2.0 heyecan verici son sürümü ile geliyor. Microsoft Office 
dosyalarını da okuyup yazabilen ve hem Windows hem Linux ortamlarında yaygın 
olarak kullanılan OpenOffice.org'un yeni sürümü olan 2.0 ile kelime işlemci, 
hesap tablosu, sunum ve veritabanı programları, diğer ofis dosyalarınız ile 
uyumluluk sorunu olmaksızın, ücretsiz ve özgür bir şekilde hizmetinizde. Pardus 
ekibi olarak eklediğimiz görsel malzeme, şablonlar ve uzantılar ile daha 
da rahat olacaksınız.


<h3>YALI ile anında kurulum</h3>


YALI (<b>Y</b>et <b>A</b>nother <b>L</b>inux <b>I</b>nstaller) dağıtımımızın 
doğduğu yer olan Pardus Laboratuvarı'nda geliştirildi ve tepeden tırnağa test 
edildi. Yeni kullanıcılar için Pardus'u kurup-kullanmaya başlamak, birkaç 
fare tıklaması kadar kolay olacak. Sadece işleviyle değil, hızıyla da sizi 
şaşırtacak. Biz, Pardus Geliştirici Ekibi olarak, YALI'nın yeryüzündeki en kolay 
Linux kurulum sistemi olduğunu düşünüyoruz. 


<h3>KDE masaüstü ortamı 3.5</h3>

KDE (K Desktop Enviroment), tümleşik uygulama programları 
ve araçları ile meşhur bir masaüstü ortamıdır. En kapsamlı ve kullanışlı 
masaüstü ortamı olduğuna karar vererek, en son sürümünü sizlere ulaştırıyoruz. 
Daha fazla bilgi için <a href="http://www.kde.org.tr/">http://www.kde.org.tr</a> 
adresini ziyaret edebilirsiniz.


<h3>ÇOMAR, Yapılandırma Yöneticisi</h3>

Sadece Pardus'a özgü yapılandırma yöneticisi ÇOMAR, ethernet kartınızı
otomatik bulur, video kartınızı ayarlar, en uygun çözünürlüğü
sağlar ve ses kartınızı çalıştırır. Kısacası ÇOMAR, tüm donanım 
ayarlarını sizin için tamamlayark bilgisayarınızdan tam verim almanızı
sağlar.

<h3>Kontact: Yeni çalışma ve işbirliği takımınız</h3>

Kontact ile e-postalarınızı okuyabilir, ayrıntılı adres defterleri oluşturabilir, bunları 
doğum günleri, özel günler ve toplantı anımsatıcıları ile zenginleştirebilir ve
kolaylıkla arkadaşlarınızın günceleri ile ilişkilendirebilirsiniz. Kişisel 
Bilgi Yöneticisi ile değerli zamanınızı düzenleyebilir, takvim yazılımı ile 
evinizde ve işinizde önemli günlerin eşgüdümünü sağlayabilirsiniz. 

<h2>Düşünce ve görüşlerinizi paylaşın</h2>
 
Pardus'u mümkün olduğunca kolay yapmaya çalışırken, özgür yazılım hareketinin 
en büyük öncülerinin, onu kullananlar olduğunu düşünüyor ve saptadığınız her 
küçük hata veya eksikliği bize bildirmenizi memnuniyetle 
karşılayacağımızı unutmamanızı rica ediyoruz. Geliştirici ekibimiz, aşağıdaki 
adreslere yazdığınız talep ve isteklerinizi dikkatli bir şekilde inceleyecek, bir 
sonraki sürümde düzeltilmesini sağlayacaktır.

<p>
Hata bildirimleri için:

<p>

&nbsp; &nbsp; <a
href=http://bugs.uludag.org.tr>http://bugs.uludag.org.tr</a>
<p> 

E-posta göndermek için: 

<p> 

&nbsp; &nbsp; <a href=mailto:bilgi@uludag.org.tr>bilgi@uludag.org.tr</a>
<p>

<p>

<h2>Nereden edinebilirim?</h2>


<p>Pardus bir özgür yazılım ürünüdür. Yani, herkes onu ücretsiz ve özgür bir 
şekilde kullanabilir, geliştirebilir, çoğaltabilir veya dağıtabilir. İşletim 
sisteminin her zaman sağlam, güvenilir, hızlı, güncel ve virüssüz kalmasını 
istediğiniz makinaya dilediğiniz sayıda kurabilirsiniz.

<p>
Pardus kurulum CD'sini indirmek için <a
href=http://www.uludag.org.tr>http://www.uludag.org.tr</a> adresini
kullanın.
<p>

<div id="pardus-footer">
&copy; 2005 TÜBİTAK/UEKAE<br>
</div>
</body>
</html>

