<html>
<head>
<title>Pardus Kurumsal 2 Alpha Sürüm Notları</title>
<meta HTTP-EQUIV="content-type" CONTENT="text/html; charset=UTF-8">
</head>
<body>

<h1>Pardus Kurumsal 2 Alpha Sürüm Notları</h1>

<h2>1. Pardus Kurumsal 2 Alpha Sürümüne Hoş Geldiniz</h2>

Pardus geliştiricileri, çevirmenleri, belge yazarları ve sanatçılarının desteği ile hazırlanan Pardus Kurumsal 2 Alpha sürümüne hoşgeldiniz. Pardus Kurumsal serisinin bu yeni sürümü özgür yazılım dünyasının en yeni teknolojilerini sunmaktadır. Pardus Kurumsal 2 Alpha hakkında daha fazla bilgiye <a href="http://www.pardus.org.tr">http://www.pardus.org.tr</a> adresinden ulaşabilirsiniz.

<h3>1.1. Pardus Nedir?</h3>
Pardus, TÜBİTAK (Türkiye Bilimsel ve Teknolojik Araştırma Kurumu) UEKAE (Ulusal Elektronik ve Kriptoloji Araştırma Enstitüsü) ve gönüllü katkıcılar yürütülen Pardus Projesi'nin bir ürünü olarak geliştirilen bir Linux dağıtımıdır. İsmi, Anadolu leoparının Latince (ve bilimsel) adı olan Panthera pardus tulliana'dan gelmektedir.

<br><br>
Pardus, Linux tabanlı bir işletim sistemi, açık kaynaklı uygulamalar ve masaüstü/sunucu ortamları için gerekli bileşenleri içeren; kullanıcılarına kolay kullanılabilirlik ve işlevsellik açısından zenginlik vermeyi hedefleyen bir Linux dağıtımıdır.


<h3>1.2. İstek ve önerileriniz</h3>

Pardus Kurumsal 2 Alpha sürümüne ilişkin istek ve önerilerinizi ya da hata bildirimlerinizi <a href="http://hata.pardus.org.tr">http://hata.pardus.org.tr</a> adresinde bulunan hata bildirim sistemine iletebilirsiniz. Göndereceğiniz hata bildirimleri ve öneriler Pardus geliştiricileri tarafından incelenecek ve çözümler güncellemeyle kullanıcılara sunulacaktır. Şimdiden destek olan tüm Pardus kullanıcılarına teşekkür ederiz.

<h2>2. Yenilikler</h2>

<h3>2.1. Pardus Teknolojilerindeki Yenilikler</h3>

Pardus Kurumsal 2 Alpha, Pardus'un temel teknolojileri olan PiSi ve COMAR'da birçok yeni özelliği desteklerken, daha sorunsuz bir kurulum için YALI'nın güncellenmiş sürümünü kullanıyor.
<br><br>

Bütün Pardus yönetim araçları KDE 3.5 masaüstü ortamı ile uyumlu çalışacak şekilde gözden geçirildi.
<br><br>

Geliştirilen önbellek sistemi ile <strong>Paket Yöneticisi</strong> ve <strong>PiSi</strong> artık çok daha hızlı çalışıyor. PiSi'nin paketleme sisteminde yapılan iyileştirmelerle artık paketler ortalama %20 daha küçük. Öntanımlı olarak delta paket desteğinin açık olduğu Pardus Kurumsal 2 Alpha sürümünde paket kurma ve güncelleme işlemleri daha az ağ bağlantısı kullanıyor ve çok daha hızlı yapılıyor. Paket bileşenlerindeki değişiklikler ile artık Paket Yöneticisi'nde istenilen araçları bulmak çok daha kolay.
<br><br>

<strong>YALI</strong> ve PiSi'de yapılan iyileştirmeler ile kurulum hızı 2 kat artan Pardus Kurumsal 2 Alpha, ortalama bir bilgisayara 15 dakikada kurulabiliyor. Ayrıca kurulu sisteminizde son yapılan güncellemeleri geri almak, silinen önyükleyiciyi tekrar yüklemek vb. kurtarma ve sorun giderme işlemleri de yeni YALI ile yapılabiliyor.

<h3>2.2. Görsel Değişiklikler</h3>

Pardus Kurumsal 2 Alpha sürümü öntanımlı olarak BCTango simge temasıyla geliyor. Tango simge setinin KDE için zenginleştirilmiş bir sürümü olan BCTango ile Pardus Kurumsal 2 Alpha daha şık ve kararlı bir havaya sahip oluyor.

<h3>2.3. KDE Masaüstü Ortamı</h3>

Pardus Kurumsal 2 Alpha sürümü öntanımlı olarak KDE 3.5.10 masaüstü ortamını kullanıyor. Kararlılığını ıspatlamış bu sürüm, özellikle performans bakımından kurumsal gerekleri fazlasıyla yerine getiriyor.
<br><br>

<h3>2.4. Güncellenen Alt Bileşenler</h3>

Pardus Kurumsal 2 Alpha, Pardus Teknolojilerindeki yeniliklerin dışında yüzlerce paket güncellemesi içermektedir. Önemli olan değişiklikler ve güncellemeler aşağıda özetlenmiştir:
<br>

<ul>
    <li>KDE 3.5.10</li>
    <li>Linux Çekirdeği 2.6.32.13</li>
    <li>Openoffice 3.1.1.5</li>
    <li>Firefox Web Tarayıcı 3.6.3</li>
    <li>Gimp 2.6.8</li>
    <li>Xorg 1.7.7</li>
    <li>Python 2.6.5</li>
    <li>Texlive 2008</li>
    <li>GCC 4.3.3</li>
    <li>GLIBC 2.9</li>
</ul>

<h4>2.3.1 Temel Sistem</h4>
<ul>
    <li>PolicyKit 0.96 sürümüne güncellendi, polkit-gnome öntanımlı kimlik doğrulama önyüzü haline getirildi,</li>
    <li>D-Bus önemli hata düzeltmeleri içeren 1.2.24 sürümüne güncellendi,</li>
    <li>procps paketi kernel kontrol grupları (cgroup) hakkında bilgi verecek şekilde güncellendi,</li>
    <li>curl paketi anonim FTP girişlerinde sorun yaşamayacak şekilde yamalandı,</li>
    <li>dhcpcd 5.2 serisinin son sürümüne güncellendi,</li>
    <li>Öntanımlı ve PAE çekirdek 2.6.32.13 sürümüne güncellendi,</li>
    <li>libcgroup paketi, ileride gerçekleşebilecek bir systemd geçişi için depolarda yerini aldı</li>
</ul>

<h4>2.3.2 Donanım</h4>
<ul>
    <li>hplip daha fazla HP yazıcı desteği içeren 3.10.5 sürümüne güncellendi,</li>
    <li>ntfs_3g son kararlı sürüme güncellendi,</li>
    <li>Daha fazla ses donanımı desteği ve kararlılık için tüm ALSA bileşenleri güncellendi,</li>
    <li>Akıllı kart desteği iyileştirildi, OpenCT ve pcsc-lite ile ilgili bazı sorunlar düzeltildi,</li>
    <li>CUPS 1.4.3 sürümüne güncellendi, cups-php kitaplığı paketlendi,</li>
    <li>Bluetooth donanım desteğini sağlayan bluez altyapısı 4.63 sürümüne güncellendi</li>
</ul>

<h4>2.3.3 Ağ</h4>
<ul>
    <li>GNOME NetworkManager, 4 VPN eklentisi, network-manager programcığı ve ModemManager paketleri depoya alındı. Kullanıcılar artık geleneksel Pardus ağ altyapısı yerine /etc/conf.d/NetworkManager dosyasını düzenleyerek daha üstün olan bu alternatif altyapıya geçebilirler,</li>
    <li>OpenAFS dağıtık dosya sistemi desteği eklendi,</li>
    <li>PPP, önemli DNS hatalarının düzeltildiği 2.4.5 sürümüne güncellendi</li>
</ul>

<h4>2.3.4 Masaüstü</h4>
<ul>
    <li>Mozilla Firefox 3.6.3 sürümüne güncellendi,</li>
    <li>Mozilla Thunderbird 3.0.4 kurulum kalıbına dahil edildi,</li>
    <li>Bildirim hizmetinin öntanımlı görsel teması Nodoka olarak değiştirildi,</li>
    <li>Qt 4.6.2 ve GTK+ 2.20.1 sürümlerine geçildi,</li>
    <li>Paket Yöneticisi gözden geçirildi ve bir çok önemli özellik eklenerek iyileştirildi,</li>
    <li>Öntanımlı BCTango simge teması iyileştirildi,</li>
    <li>Alternatif e-posta istemcisi olarak evolution paketlendi ve depoya dahil edildi</li>
</ul>

<h4>2.3.5 Sunucu</h4>
<ul>
    <li>mit-kerberos paketine LDAP desteği eklendi,</li>
    <li>ntp 4.2.6_p1 sürümüne güncellendi ve sunucu/istemci alt paketleri ayrıldı,</li>
    <li>Çeşitli openldap açılış sorunları düzeltildi</li>
</ul>

Pardus Kurumsal 2 Alpha ile ilgili en son yenilikler ve güncellemeler için <a href="http://www.pardus.org.tr/">Pardus Internet sitesini</a> inceleyebilirsiniz.<br>

<h2>3. Kurulum gereksinimleri</h2>

Pardus Kurumsal 2 Alpha sürümünü ortalama bir donanımda çalıştırabilirsiniz. Yüksek performans için en az 512 MB RAM (bellek) ve 1400 MHz işlemci öneriyoruz. Pardus Kurumsal 2 Alpha için tavsiye edilen donanım gereksinimleri aşağıdadır:

<ul>
    <li>256 MB bellek (1GB ve üzeri tavsiye edilir)</li>
    <li>1000 MHz Intel ya da AMD işlemci (1.4 GHz ve üstü tavsiye edilir)</li>
    <li>En az 4 GB boş disk alanı (10 GB tavsiye edilir)</li>
</ul>

<br>
</body>
</html>
