<!DOCTYPE html PUBLIC "-//W3C//DTD HTML 3.2//EN">
<html>
<head>
<meta name="generator" content=
"HTML Tidy for Linux/x86 (vers 22 March 2008), see www.w3.org">
<title>Pardus 2009.2 sürüm notları</title>
<meta http-equiv="content-type" content="text/html; charset=utf-8">
</head>
<body>
<h1>Pardus 2009.2 Sürüm Notları</h1>
<h2>1. Pardus 2009.2 Sürümüne Hoş Geldiniz!</h2>
Pardus geliştiricileri, çevirmenleri, belge yazarları ve
sanatçılarının desteği ile hazırlanan Pardus 2009.2 sürümüne hoş
geldiniz.<br>
<br>
Daha fazla bilgi için <a href=
"http://www.pardus.org.tr">http://www.pardus.org.tr/eng</a>
adresini ziyaret edin.
<h3>1.1. Pardus Nedir</h3>
Pardus Projesi'nin bir ürünü olan Pardus, Türkiye Bilimsel ve
Teknolojik Araştırma Kurumu (TÜBİTAK) bünyesindeki Ulusal
Elektronik ve Kriptoloji Araştırma Enstitüsü (UEKAE) ve gönüllü
katkıcılar tarafından geliştirilen bir Linux dağıtımıdır. Adını
Anadolu Kaplanı'nın Latince (ve bilimsel) adı olan Panthera pardus
tulliana'dan alır.<br>
<br>
Pardus dağıtımı masaüstü ve sunucu ortamları için gerekli olan
Linux tabanlı işletim sistemi, uygulama yazılımları ve ilgili veri
dosyaları ile kullanıcılarına kolay kullanımlı ve yetenekli bir
sistem sunmayı amaçlamaktadır.
<h3>1.2. Nasıl Kullanabilirim</h3>
Pardus dağıtımı Kurulan (bilgisayarınıza Pardus kurulumu yapan) ve
Çalışan (bilgisayarınıza kurulum yapmayan ancak kurulan sisteme
kıyasla daha yavaş olan) olarak iki çeşit üründen oluşur ve CD /
DVD / USB çubuk vb. pek çok farklı ortam ile gelebilir. Pardus'u
başlatmak için ilgili ortamı bilgisayarınıza taktıktan sonra
bilgisayarınızı baştan başlatarak BIOS'unuzu Pardus ortamını açacak
(boot) şekilde ayarlamanız gerekmektedir.
<h3>1.3. İstek ve önerileriniz</h3>
Pardus 2009.2 sürümüne ilişkin istek ve önerilerinizi ya da hata
bildirimlerinizi <a href=
"http://hata.pardus.org.tr">http://bugs.pardus.org.tr</a> adresinde
bulunan hata bildirim sistemine iletebilirsiniz. Göndereceğiniz
hata bildirimleri ve öneriler Pardus geliştiricileri tarafından
incelenecek ve çözümler güncellemeyle kullanıcılara sunulacaktır.
Şimdiden destek olan tüm Pardus kullanıcılarına teşekkür ederiz.
<h2>2. Neler yeni ?</h2>
<h3>2.1. Pardus Teknolojilerindeki Yenilikler</h3>
Pardus 2009.2, Pardus'un temel teknolojileri olan PiSi ve COMAR'da
birçok yeni özelliği desteklerken, daha sorunsuz bir kurulum için
YALI'nın güncellenmiş sürümünü kullanıyor. Pardus açılış sisteminde
yapılan iyileştirmelerle Pardus kullanan sistemlerin açılışı
hızlanırken, uzak dosya sistemleri altyapısı için de bir çok
iyileştirme gelen yenilikler arasında göze çarpıyor.<br>
<br>
Bütün Pardus yönetim araçları yeni KDE4 teknolojileri ile uyumlu
çalışacak şekilde gözden geçirildi. Hızlıca bağlanılan ağı
değiştirebilen Ağ Plasma Programcığı, sistem servislerini yönetme
ve durumlarını masaüstünden takip etmeye yarayan Servis Plasma
Programcığı öntanımlı olarak kurulu geliyor.<br>
<br>
Yepyeni Pardus aracı <strong>Sistem Yöneticisi</strong> ile artık
sistem genelinde klaye haritası, sistem dili, zaman dilimi gibi
temel ayarları çok daha rahat yapılabiliyor.<br>
<br>
<strong>Paket Yöneticisi</strong> ve <strong>PiSi</strong>
geliştirilen önbellek sistemi ile artık çok daha hızlı çalışıyor.
PiSi'nin paketleme sisteminde yapılan iyileştirmelerle artık
paketler ortalama %20 daha küçük. Öntanımlı olarak delta paket
desteğinin açık olduğu Pardus 2009.2 sürümünde paket kurma ve
güncelleme işlemleri daha az ağ bağlantısı kullanıyor ve çok daha
hızlı yapılıyor. Paket bileşenlerindeki değişiklikler ile artık
Paket Yöneticisi'nde istenilen araçları bulmak çok daha kolay.<br>
<br>
Kurulum sistemi <strong>Yalı</strong> yapılan iyileştirmeler ile
kurulum hızı 2 kat artan Pardus 2009.2, ortalama bir bilgisayara 15
dakikada kurulabiliyor. Ayrıca kurulu sisteminizde son yapılan
güncellemeleri geri almak, silinen önyükleyiciyi tekrar yüklemek
vb. kurtarma ve sorun giderme işlemleri de yeni Yalı ile
yapılabiliyor.
<h3>2.2. Görsel Değişiklikler</h3>
Pardus 2009.2 görsel olarak pek çok yenilikle geliyor. Yeni sürümle
beraber kullanıcılarımız yaklaşık 1000 ikondan oluşan Milky ikon
seti ile tanışıyor. Ayrıca çeşitli doğa fotoğrafları, 3B imajlardan
oluşan arkaplan resimleri, açılış ekranları da kullanıcılarla
buluşuyor.
<h3>2.3. KDE 4 Masaüstü Ortamı</h3>
KDE ailesinin yeni üyesi <strong>KDE4</strong> artık öntanımlı
masaüstü ortamı olarak geliyor. Pardus için yapılan geliştirme ve
iyileştirmeleri içeren en son kararlı KDE sürümü, Pardus 2009.2 ile
öntanımlı olarak geliyor. Ayrıca tüm KDE yazılımları da yeni KDE
ile uyumlu en güncel sürümleri ile Pardus depolarında yer
alıyor.<br>
<br>
Yeni sürüm KDE ile Pardus kullanıcılarına yepyeni bir masaüstü
tecrübesi sunuyor. Her bileşenin maaüstünde herhangi bir yere
konumlanabildiği ve özelleştirilebildiği Plasmoid teknolojisi,
masaüstü ile tam uyumlu Strigi masaüstü arama teknolojisi, masaüstü
ortamı ile bütünleşik masaüstü efektleri, uzaktan erişim vb. pek
çok özellik içeren yeni nesil dosya yöneticisi Dolphin,
kullanıcılarımızı bekleyen yeniliklerden sadece birkaçı.
<h3>2.4. Güncellenen Bileşenler</h3>
Pardus 2009.2 sürümü, Pardus teknolojilerindeki yeniliklerin
yanında bir çok güncellemeyi de içeriyor :<br>
<ul>
<li>KDE 4.4.3</li>
<li>Linux Çekirdeği 2.6.31.13</li>
<li>OpenOffice.org Ofis Araç Seti 3.2.1.1</li>
<li>Firefox Internet Tarayıcı 3.6.3</li>
<li>Gimp 2.6.8</li>
<li>Xorg 1.6.5</li>
<li>Python 2.6.5</li>
<li>Texlive 2008</li>
<li>GCC 4.3.3</li>
<li>GLIBC 2.9</li>
</ul>
<h3>2.5. Dosya sistemleri</h3>
Yeni nesil Ext dosya sistemi Ext4, Pardus ile birlikte öntanımlı
dosya sistemi olarak geliyor. Ext3 ile kıyaslandığında hem dosya
sistemi yetenekleri açısından hem de dosya sistemi kapasitesi
açısından çok daha üstün olan Ext4, Ext3'e kıyasla çok daha hızlı
çalışıyor. Örneğin, Ext4 bölüm başına 1 exabyte ve dosya başına 16
terabyte destekliyor.<br>
<br>
Ayrıca Yalı kurulum ekranında kullanmak isteyen kullanıcılar için
XFS, ReiserFS ve deneysel Btrfs gibi dosya sistemleri de ana sistem
bölümü olarak seçilebiliyor.<br>
<br>
Pardus 2009.2 ile ilgili en son yenilikler ve güncellemeler için
<a href="http://www.pardus.org.tr/eng/">Pardus Internet sayfasını
ziyaret edebilirsiniz</a>.<br>
<h2>3. Kurulum gereksinimleri</h2>
Pardus 2009.2 sürümünü ortalama bir donanımda çalıştırabilirsiniz.
Yüksek performans için en az 512 MB RAM (bellek) ve 1400 MHz
işlemci öneriyoruz. Pardus 2009.2 için asgari ve tavsiye edilen
donanım gereksinimleri aşağıdadır:
<ul>
<li>256 MB bellek (1GB ve üzeri tavsiye edilir)</li>
<li>450 MHz Intel ya da AMD işlemci (1000 MHz ve üstü tavsiye
edilir)</li>
<li>En az 4 GB boş disk alanı (10 GB tavsiye edilir)</li>
</ul>
<br>
</body>
</html>
