<html>
<head>
                <title>Paket Yöneticisi</title>
                <meta http-equiv="Content-Type" content="text/html; charset=utf-8">
                <link rel="stylesheet" href="../help.css" type="text/css" />
</head>

<body>

<div id="pardus1">
<div id="pardus-content">
<div class="article" lang="tr">
<div class=heading>
<h1 class="title">Paket Yöneticisi</h1>
</div>
<p>
<b>Paket Yöneticisi</b>, Pardus resmi program depolarında arama yaparak
bulduğunuz programları kurmanızı, bilgisayarınızda varolan programların yeni sürümleri çıkmış ise güncellemenizi 
ve gerek duymadığınız programları bilgisayarınızdan kaldırmanızı sağlar.

<p>
<h2>Yeni program kurulumu</h2>
<p>
Yeni bir program kurmak için aşağıdaki işlemleri yapın.

<ol>
<li>Sol üst köşede bulunan <b>Yeni Paketleri Göster</b> düğmesine tıklayın.
<li>Sol tarafta bulunan ve ilginizi çeken program kategorilerinden birini seçin.
<li>Sağ tarafta seçtiğiniz kategori içerisinde yer alan paket programlar listelenecek. Buradan aradığınız ya da ilginizi 
çeken programların yanlarında bulunan kutucuğu işaretleyerek programı sepetinize ekleyin.
<li>İkinci ve üçüncü maddelerdeki işlemi, kurulum yapmak istediğiniz
tüm paket programlar için tekrarlayın.
<li>Sağ üst köşede bulunan <b>Sepeti Göster</b>
düğmesine tıklayarak kurmak üzere seçtiğiniz paketleri son bir defa kontrol edin.
<li>Sepet penceresinin sağ alt köşesinde bulunan <b>Paketleri Kur</b> düğmesine tıklayın.
</ol>

Kurulum süresi, hat kapasitenize bağlı olarak
değişiklik gösterecektir. Paketler kurulurken 
işlemleri ekranda görebileceksiniz. İsterseniz bu sırada
diğer işlerinizle de ilgilenebilirsiniz.

<p>
<h2>Kurulu program kaldırma</h2>
<p>
Sisteminizde kurulu olan bir programı kaldırmak isterseniz aşağıdaki işlemleri yapın.

<ol>
<li>Sol üst köşede bulunan <b>Kurulu Paketleri Göster</b> düğmesine tıklayın.
<li>Sol tarafta bulunan ve silmek istediğiniz programın içerisinde bulunduğu kategoriyi seçin.
<li>Sağ tarafta seçtiğiniz kategori içerisinde yer alan paket programlar listelenecek. Kaldırmak
istediğiniz programların yanında bulunan kutucuğu işaretleyerek programı sepetinize ekleyin.
<li>İkinci ve üçüncü maddelerdeki işlemi, kaldırmak istediğiniz tüm paket programlar için tekrarlayın.
<li>Sağ üst köşede bulunan <b>Sepeti Göster</b>
düğmesine tıklayarak kaldırmak üzere seçtiğiniz paketleri son bir defa kontrol edin.
<li>Sepet penceresinin sağ alt köşesinde bulunan <b>Paketleri Kaldır</b> düğmesine tıklayın.
</ol>

<h2>Yüklü programları güncelleme</h2>

Kullandığınız bir program, güvenlik ya da işlevsellik 
açısından Pardus geliştiricileri tarafından güncellenebilir.
Bu nedenle sisteminizdeki programları belirli aralıklarda güncellemeniz 
gerekebilir.
<p>
Bunun için sol üst köşede bulunan <b>Güncellemeleri Göster</b> düğmesine tıklayın. Paket yöneticisi 
Pardus depolarına bağlanarak sisteminizde yüklü olan programlar arasında güncellenmesi gerekenler var ise 
bunların bir listesini çıkaracaktır. Güncellenecekler listesinde tüm programları seçebilir ya da isterseniz bunların
bir kısmını seçebilirsiniz. Güncellenecek programları seçtikten sonra <b>Paketleri Güncelle</b> 
düğmesine tıklayın. Programların yeni versiyonları otomatik olarak bilgisayarınıza indirilip güncellenme işlemleri
gerçekleşecektir.
<p>
 
<h2>Program arama</h2>

Bir programı adıyla aratmak için tek yapmanız gereken,
arama çubuğuna adını yazmaktır. <b>Program, o an seçili olan
küme (Yeni Paketler, Kurulu Paketler ya da Güncellenecek paketler) içerisinde aranacaktır.</b>
