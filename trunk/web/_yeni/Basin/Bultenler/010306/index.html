<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
	<title>:: Pardus :: tübitak-uekae ::</title>
	<meta http-equiv="Content-Type" content="text/html; charset=utf-8">
	<link href="../../../style.css" rel="stylesheet" type="text/css">
	<link rel="shortcut icon" type="image/x-icon" href="../../../images/favicon.ico">
</head>

<body>
    <div id="container">
<!--<img src="../../../images/header3.png" alt="Pardus" width="700" height="60">-->
    <div id="head_grey">
        <div id="blue2"></div>
        <div id="quick_download">
            <img src="../../../images/box-hizli-indir.png" alt="Pardus 1.1Beta"/>
        </div>
    </div>

    <div id="navi">
        <a href="../../../">Ana Sayfa</a>
      | <a href="../../../Pardus/">Pardus Projesi</a>
      | <a href="../../../Masaustu/">Masaüstü Kullanıcıları</a>
      | <a href="../../../Kurumsal/">Kurumsal Kullanıcılar</a>
      | <a href="../../../Gelistirici/">Geliştirici</a>
      | <a href="../../../Basin">Basında Pardus</a>
      | <a href="../../../eng/index.html">English</a>
    </div>
    <div id="page">
    <br />
        <div id="fullpage">
<!-- SAYFA İÇERİK BAŞI --> <h2>KOBİ’ler Parsın İzinden Gidiyor // 01.03.2006 </h2>
<p>
Türkiye Bilişim Derneği Eskişehir Şubesi tarafından 15 Mart’ta Eskişehir’de düzenlenecek olan 2. KOBİ'ler ve Bilişim Zirvesi’nde Pardus, KOBİ’lerle buluşacak.</p>
<p>
Türkiye Bilişim Derneği Eskişehir Şubesi'nin bu yıl ikincisini düzenlediği KOBİ'ler ve Bilişim Zirvesi, 15 Mart'ta "Girişimcilik, AB ve İnovasyon" temasıyla gerçekleştiriliyor. Eskişehir'deki Zirve'de, KOBİ'lerin bilişimden yararlanarak ticaret hacimlerini nasıl artıracakları ve AB fonlarından daha fazla nasıl yararlanabilecekleri ele alınacak. TÜBİTAK Ulusal Elektronik ve Kriptoloji Araştırma Enstitüsü (UEKAE) bünyesinde geliştirilen ulusal işletim sistemi Pardus, Zirve’de KOBİ’lerle ilk defa buluşacak. Pardus, Zirve’nin sponsorları arasında da yer alıyor.</p>
<p>
Zirve etkinlikleri kapsamında düzenlenecek “Üretim, Yönetim ve İş Süreçlerinde Verimlilik için Bilişim" paneline katılacak olan Pardus Proje Yöneticisi Doç. Dr. Erkan Tekman, “Özgür Yazılım ve Yenilikçi İş Modelleri” başlıklı bir sunuş yapacak. Aynı etkinlikte, KOBİ'ler tarafından merakla beklenen Pardus Sunucu 1.0 sürümünün de yol haritası ilan edilecek.</p>
<p>
Adını, Anadolu parsının Latince isminden alan Pardus'un en önemli özelliği özgür bir yazılım olması ve Genel Kamu Lisansı (GPL) ile dağıtılması. Pardus'un alternatifleri gibi yüksek ücretler karşılığında lisanslanması gerekmiyor. Pardus kullanan KOBİ’lerin çeşitli baskın ve denetimlerden çekinmesine de gerek kalmıyor. Çünkü Pardus kullanıcıları, yasalara aykırı bir fiil içinde bulunmuyor. Kullanıcılar, Pardus’u diledikleri kadar çoğaltıp istedikleri kadar bilgisayara yükleyebiliyorlar.</p>
<p>
Pardus, tam ve düzgün Türkçe desteği yanında, kurulum ve kullanım kolaylığı açısından da önemli yenilikler barındırıyor. İşletim sistemi, Zemberek adlı yazılım sayesinde, eksiksiz Türkçe sözlük ve yazım denetimi desteği veriyor.</p>
<p>
Pardus, sadece işletim sistemi olarak adlandırılan temel bilgisayar programından ibaret değil. Bir bilgisayarda olması gereken ve iş yaparken kullanılacak pek çok özgür yazılım da Pardus'un içinde yer alıyor. Bunlar arasında "Firefox" İnternet tarayıcısı, "OpenOffice.org" ofis paketi en bilinenleri. OpenOffice.org ofis paketinin benzerleri piyasada 400-500 dolara varan fiyatlarla satılıyor. Pardus'ta ayrıca İnternet araçlarından oyunlara, çokluortam oynatıcılarından kişisel bilgi yöneticilerine kadar bir masaüstü kullanıcısının tüm ihtiyaçlarına cevap verebilecek onlarca ücretsiz program bulunuyor.</p>
<p>
Kısacası Pardus, özgür olması, bir bilgisayarda kullanılan her türlü yazılımı sunması, virüs gibi zararlı programlara doğuştan bağışıklığı olması, Türkçe desteğini eksiksiz vermesi, kullanım kolaylığı ve bizzat Türk bilgisayar uzmanlarınca Türkiye'de geliştirilmesi nedeniyle benzerlerinden çok farklı bir işletim sistemi olarak öne çıkıyor.</p> <!-- SAYFA İÇERİK SONU -->
        </div>
    </div>

<!-- yayın hakkı -->

    <div id="footnote">
        <p>
        Pardus sayfalarında bulunan bilgi ve belgelerin, kaynak gösterilmek koşulu ile kullanılması serbesttir.
        <em><br><strong>TÜBİTAK - UEKAE, PK.74 41470, Gebze / Kocaeli.</strong></em>
        Bilgi ve önerileriniz için <a href="mailto:bilgi%20at%20pardus.org.tr">bilgi at pardus.org.tr</a>
        </p>
    </div>
</div>
</body>
</html>
