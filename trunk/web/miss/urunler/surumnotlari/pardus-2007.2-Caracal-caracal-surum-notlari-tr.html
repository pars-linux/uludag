<html>
<head>
<title>Pardus 2007.2 sürüm notları</title>
<meta HTTP-EQUIV="content-type" CONTENT="text/html; charset=UTF-8">
</head>

<body>

<h1>Pardus 2007.2 sürüm notları</h1>

<h2>1. Pardus 2007.2'ye hoşgeldiniz</h2>

Pardus 2007'nin, K Masaüstü Ortamı KDE üzerinde geliştirilmiş birçok kullanışlı, birbiriyle uyumlu ve güvenli program içeren, kolay kurulum ve kullanım sunan Pardus 2007.1'den sonraki bakım sürümü Pardus 2007.2'ye hoşgeldiniz. Bu belge Pardus 2007.1 ile 2007.2 arasındaki temel farkları içerir. 

Daha fazla bilgi için lütfen www.pardus.org.tr adresini ziyaret edin.

<h3>1.1 Geri bildirim</h3>

Pardus ile ilgili önerileriniz, düzelttiğiniz hata, ya da yeni
bir hata bilgisi için bugs.pardus.org.tr Pardus hata takip
sistemini kullanabilirsiniz. Kullanıcılarımız ve geliştiricilerimize,
bu sürüm için bildirecekleri hata raporları, ilgili düzeltmeler,
yeni paket veya özellik önerileri için teşekkür ederiz.

<br>
<br>

Ayrıca, menü üzerinden kullanılabilen geri bildirim uygulamasını
kullanarak da Pardus hakkında fikirlerinizi internet üzerinden
yollayabilirsiniz.

<h2>2. Temel özellikler</h2>

Bu kısım Pardus 2007.2'nin ortaya koyduğu özellikleri tanıtır. Pardus
2007.2 temel olarak bir hata düzeltme sürümüdür, çeviri
güncellemeleri ve Pardus 2007.1'e yapılan küçük eklemelerden
oluşur.

<h3>2.1 Güncel KDE (3.5.7)</h3>

Pardus 2007.2 şimdi kullanıcılarına, daha kararlı, çevirileri
tamamlanmış ve alt yapısının yanında göze de hitap eden KDE 3.5.7'yi sunuyor. 
Bu paket, Pardus 2007 ve Pardus 2007.1 kullanıcılarına da Pardus paket yöneticisi aracılığıyla dağıtılmaktadır.

<h3>2.2 Ağ Yöneticisi için PEAP-MSCHAPv2 desteği</h3>

Ağ yöneticisi uygulaması artık PEAP-MSCHAPv2 desteği ile birlikte geliyor.
Şimdi Pardus kullanıcıları kablosuz aygıtlara bu protokolü kullanarak, güçlü şifreleme olanaklarından yararlanarak bağlanabilirler.

<h3>2.3 Geliştirilmiş paket yönetim sistemi</h3>

Bazı kullanıcılar paket yöneticisindeki arama aracının hızı konusunda yakınmaktaydılar. Şimdi pisi, paket adları ve tanımları için yeni bir arama yönteminden yararlanıyor. Sonuç olarak, paket aramaları daha hızlı ve güvenilir durumda.

<h3>2.4 Paket güncellemeleri</h3>

Pardus 2007.2 deposunda, bu sürümdeki 1728 sınanmış ve kararlı paket dahil, sürekli-artan sayıda yazılım bulunmaktadır. Dahası, Pardus kullanıcıları katkı (contrib) deposunu Paket Yöneticisi'ne ekleyerek 650'den fazla paketi indirebilirler.

<h3>2.5 Açılış yöneticisi</h3>

Pardus 2007.2, açılış sürecinde görülen GRUB girdilerini eklemek, değiştirmek ya da silmek için kullanılabilen yeni bir açılış yöneticisi sunar.

<h3>2.6 YALI'da otomatik giriş desteği</h3>

Bir çok kullanıcı bize Pardus masaüstünü hızlı başlatmanın bir yolunu sormaktaydı, ve biz de bu özelliği ekledik. YALI (Yet Another Linux Installer)
şimdi kurulum sırasında otomatik giriş desteği bulunduruyor. Bu, sistem başladığında KDE masaüstüne otomatik olarak giriş yapabilecek bir kullanıcı seçebileceğiniz anlamına geliyor.

<h3>2.7 Güncellemeler ve düzeltmeler</h3>

Pardus 2007.2'ye Jmicron desteği eklendi. Jmicron kontrolcülerine sahip olanlar şimdi Pardus 2007.2'yi hiç bir zorlukla karşılaşmadan kurabilirler.

<h2>3. Kurulum gereksinimleri</h2>

Pardus 2007.2'yi ortalama bir donanımda çalıştırabilirsiniz. Etkili bir
performans için en az 512 MB RAM (bellek) ve 1200 MHz işlemci
öneriyoruz. Pardus 2007.2 için asgari ve tavsiye edilen donanım
gereksinimleri aşağıdadır:

<ul>
<li>256 MB bellek (512 MB tavsiye edilir)</li>
<li>800 MHz Intel ya da AMD işlemci (1200 MHz tavsiye edilir)</li>
<li>En az 4 GB boş disk alanı (10 GB tavsiye edilir)</li>
</ul>

<h2>4. İletişim</h2>

Lütfen daha fazla bilgi için Pardus web sitesini (www.pardus.org.tr) ziyaret edin.

</body>
</html>
