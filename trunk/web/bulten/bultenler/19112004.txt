Uludağ Haftalık Bülteni - 19 Kasım 2004

<p>
Merhaba,
</p>

<p>
Bu haftadan başlamak üzere haftalık olarak Uludağ projesindeki gelişmeleri
listelemeye çalışacağız.
</p>

<p>
Uludağ'ın yeni web sayfaları [1] hayatına başladı.
</p>

<p>
1. http://www.uludag.org.tr
</p>

<p>
"Kaynak Temizleme Süreci" birkaç hafta önce başlamıştı. Bu süreçte
yazılımların dağıtıma dahil edilmeden önceki sorunları listelenerek bu
sorunlara çözümler aranıyor. Kaynak temizleme süreci ürünlerini paketler
deposundan [2] yayınlamanın yanında yazılımların ana geliştiricilerine de
çözümlerin uygulanması için hata bildirimlerinde bulunuyorlar. Paketler
deposundaki tüm değişiklikler paketler-commits [3] listesinden takip
edilebilir.
</p>

<p>
2. https://svn.uludag.org.tr/paketler/<br />
3. http://liste.uludag.org.tr/mailman/listinfo/paketler-commits
</p>

<p>
Uluzilla [4] (Uludağ Bugzilla) üzerinde paketler deposundaki yazılımlar için
hata bildirimleri sürekli olarak yapılıyor. Şimdiye kadar bildirilmiş
hataların bir listesine yine Uluzilla'dan ulaşılabilir [5].
</p>

<p>
4. http://bugs.uludag.org.tr/<br />
5. http://bugs.uludag.org.tr/buglist.cgi?product=paketler
</p>

<p>
Yeni web sayfalrı ile birlikte Uludağ dökümanları [6] da web üzerinden
yayınlanmaya başladı. Dökümanlar LyX ile hazırlanarak uludag subversion
deposundaki [7] betikler yardımı ile otomatik olarak oluşturuluyor.
</p>

<p>
6. http://www.uludag.org.tr/belgeler.html<br />
7. http://svn.uludag.org.tr/uludag/trunk/web/
</p>

<p>
Yeni yapılanmaya ayak uydurarak e-posta listeleri de düzenlendi. Uludağ
e-posta listelerinin tanımları liste.uludag.org.tr'den ulaşılabilir [8].
</p>

<p>
8. http://liste.uludag.org.tr/mailman/listinfo
</p>

<p>
turkce@uludag.org.tr e-posta listesinde yerelleştirme çalışmalarında bütünlük
ve birlik sağlamak amacı ile Türkçe çalışmalarına başlandı. Öncelikli olarak
yerelleştirme gönüllüleri "ortak bir sözlük" üzerinde çalışmaya başladılar.
</p>

<p>
Paketler deposundaki yamalar ile derlenmiş, kurulabilir bir kök dosya sistemi
oluşturuldu [9]. Kök dosya sistemi geliştiricilerin yazılımlara dair yapılan
iyileştirmeleri görerek değerlendirmeleri ve sürece daha kolay dahil
olmalarını sağlayacaktır. Kök dosya sisteminin kullanımı 'Kaynak Temizleme
Kılavuzu'nda anlatılıyor.
</p>

<p>
9. http://www.uludag.org.tr/uludag/<br />
10. http://www.uludag.org.tr/kaynak_temizleme/kaynak_temizleme.html
</p>

<p>
Yeni bir yapılandırma sistemi olarak tasarladığımız ÇOMAR'ın [11] "Nedir?"
belgesi de Uludağ web sayfalarının belgeler bölümünde yerini aldı [12].
ÇOMAR'ın kullanacağı sistem modeli'nin tasarımı bitirildi ve geçen haftadan
itibaren OM (Obje Modeli) tasarımına ağ ayağından başlandı. ÇOMAR tasarım
dökümanı önümüzdeki hafta içerisinde Uludağ web sayfalarında yerini alacak.
Bu döküman ÇOMAR'ın hangi sorunları çözeceği, teknik gereksinimleri,
bileşenleri ve vizyonu hakkında daha fazla bilgiyi ortaya koymayı amaçlıyor.
</p>

<p>
11. http://www.uludag.org.tr/projeler.html<br />
12. http://www.uludag.org.tr/comar_nedir/comar_nedir.html
</p>
