Uludağ Haftalık Bülteni - 6 Ekim 2005 

<p>Merhaba,

<p>Bu geç kalmış bültende okuyabileceğiniz gibi Ulusal Dağıtım Projesi ciddi
gelişmelerle ilerliyor. Bir yandan Pardus Kurulan CD'nin ortaya çıkışı
yaklaşırken diğer yandan da birlikte çalışma kültürüne dair çok değerli tecrübeler yaşanıyor ve kayda geçiyor.

<p>Bülten yayınlayamadığımız dönemde olan somut gelişmelere bakarsak:

<p>Pardus Kullanım Kılavuzu'nun tüm bölümleri hazır, Kurulan CD ile kullanılmak üzere düzeltmelerin yapılmasına başlandı.

<p>Pardus'un kendi yazılım arşivini oluşturacak ve paketlerini yönetecek sistemi <a href="http://www.uludag.org.tr/projeler/pisi/index.html" target="_blank">PİSİ</a>(1)'nin artık bir sürüm numarası var: 1.0_alpha5. Tıpkı <a href="http://www.uludag.org.tr/projeler/comar/index.html" target="_blank">ÇOMAR</a>(2)'ın 1.0_alpha3'e ulaşmış olması gibi.

<p><a href="http://svn.uludag.org.tr/uludag/trunk/doc/tr/pisi/depo.lyx">Depo politikası</a>(3) da Pisi'nin kullanımını yönlendirmek üzere belirli kriterlere göre şekillendirildi ve <a href="http://svn.uludag.org.tr/uludag/trunk/doc/tr/pardus-1.0-yazilimlari.lyx">yazılım seçimi</a>(4) ile birlikte yayınlandı.

<p>Sevgili geliştiriciler, bu gelişmenin sonuçlarını denemek, olası hatalar, beklentileriniz ya da yeni fikirlerle sürece katılmak için bugün yayınlanan kök dosya sistemimizden yararlanabilirsiniz. 

<p>Kök dosya sistemi oluşturulmasında Pisi de fiilen kullanılmaya başlanmış oldu... Geliştiricilerin bu sürece katılmak için yaptıklarını görmek ister misiniz?

<p><pre>
----e-posta----
Kimden: Gökçen Eraslan
Kime: kalite listesi (5)
Tarih: 8 Eylül 2005
Konu: [Kalite] pisi paketi hazırlasak?
Selamlar,

- Pisi ve yeni geliştirici belgelerini okumuş olan,
- Bilgisayarında rootfs kullanan,
- Pardus'un gelişimine katkıda bulunmak isteyen,
- pisi paketleri oluşturma sürecine yardım etmek isteyen,
- ebuild'lerden kopya çekebilen :)
- pisi pakedi hazırlamanın kolay olduğunu düşünen,

birisi olsa, (mesela ben) yardımcı olabilir mi? Başka şartlar gerekli midir? 
Ne yapması gerekir?

İyi çalışmalar..
--
Gökçen Eraslan
Eskişehir Anadolu Üniversitesi
----e-posta----
</pre>

<p>Bu e-postayı attıktan sonra Gökçen Eraslan, Ahmet Aygün, Bahadır Kandemir ve Timu Eren'le birlikte paketlerin Pisi ile hazırlanıp depolanması sürecine katılmış oldu.

<p>Bu sırada Tuğrul Duran da S. Soytetir ve A. Erdinç Köroğlu ile birlikte Pisi paketlerinin yazılım bilgilerini yazarak, yerelleştirerek tamamlamaya çalışıyor... Böylece tüm yazılım ve dosyalar hakkında Türkçe bilgiler kullanıcılara sunulabilecek.

<p><a href="http://kalite.uludag.org.tr/">Kalite projesi</a>nin(6) başarılı
işlevselliğini gösteren bu gelişmeler sayesinde şu anda <a
href="http://paketler.uludag.org.tr/">paket deposu</a>nda(6) 328 adet ikili paket bulunuyor.

<p>Bütün bu gelişmeler basının gözünden kaçmadı ve popüler bilim dergisi Focus, Ekim ayında kapak konusu olarak Pardus'u seçti.

<p>İşbölümündeki yenilikler ekibe Koray Löker'in katılımı ile sürdü ama
bununla sınırlı kalmadı. A. Murat Eren 15 Eylül günü B. Duygu Özpolat ile hayatını birleştirerek bir kişinin daha gece ve 
gündüzlerinin tüm konusunu Pardus olarak değiştirmeyi başardı. B. Duygu Özpolat'a sabır, genç çifte mutluluklar diliyoruz.

<p>Son günlerde bir Pardus etkisi de kde-look.org sitesinde yaşanıyor. KDE
kullanıcıları, 3.5 serisini kullanabilmeye başlamanın heyecanıyla görsel
yeniliklere bakarken <a
href="http://svn.uludag.org.tr/uludag/trunk/icons/Tulliana-1.0/">Tulliana</a>(7) ile karşılaşıyorlar.

<p>Pardus'un Nuvola tabanlı biricik simge seti Tulliana, yayınlandığı ilk 12
saat içinde en çok oy alan KDE görselleri arasında 4. sıraya yerleşti(8). 1000'den fazla kullanıcının gösterdiği ilgi ve beğeni 'simgesel' ama ciddi bir moral desteği oldu, tam yol devam!

<p>Bunlar bülteni yazmaya başladığımızdaki gelişmeler... Şu anda yeni
gelişmeler yaşanıyor... Haber okumak yerine haber olabilirsiniz... İlk adım
yönteme karar vermek. Jabber, irc, e-posta listeleri... Hangisi daha uygun
karar verip mesajınızı atın(9). Bekliyoruz!
<br>

<p>Ulusal Dağıtım Projesi Çekirdek ekibi.
<p>Kaynakça:
<br>(1)http://www.uludag.org.tr/projeler/pisi/index.html
<br>(2)http://www.uludag.org.tr/projeler/comar/index.html
<br>(3)http://svn.uludag.org.tr/uludag/trunk/doc/tr/pisi/depo.lyx
<br>(4)http://svn.uludag.org.tr/uludag/trunk/doc/tr/pardus-1.0-yazilimlari.lyx
<br>(5)http://kalite.uludag.org.tr/
<br>(6)http://paketler.uludag.org.tr/
<br>(7)http://svn.uludag.org.tr/uludag/trunk/icons/Tulliana-1.0/
<br>(8)http://www.kde-look.org/content/show.php?content=29610
<br>(9)http://www.uludag.org.tr/iletisim.html
