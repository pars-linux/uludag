<!--#include file="header.html" -->

<div class="sayfa">
<h1>Tarihçe</h1>
<ul>
	<li><a href="hakkimizda.html">Hakkımızda</a></li>
</ul>

<h3>Kavram</h3>
<p>
	2003 yılının önemli bir bölümünde ulusal bir dağıtımın gerekliliği, dünyada benzer uygulamalar, yazılım endüstrisinin mevcut durumu ve eğilimleri konularında geniş ve çok yönlü araştırmalar yürütüldü. Ulusal bağımsızlık ve güvenlik bağlamında kritik öneme sahip bilgi teknolojisi uygulamaları ve yazılımlar gözden geçirildi. Ülkenin bilgi teknolojisi alanındaki insan kaynağı, yerel yazılım sanayinin yetenekleri ve rekabet unsurları incelendi. Tüm bulgular ışığında, 2003 yılı Yazı'nda, bir ulusal işletim sistemi dağıtımı oluşturmanın yerinde bir karar olduğu sonucuna varıldı.
</p>

<h3>Karar</h3>
<p>
	Bir ulusal işletim sistemi dağıtımı oluşturmaya karar verdikten sonra daha somut düzeyde planlama işine girildi. Mevcut işletim sistemleri, başta Linux olmak üzere dağıtımlar incelendi, ZGFT (Zayıf-Güçlü-Fırsat-Tehdit) çözümlemeleri yapıldı, açık kaynak yazılım metodolojisi ve felsefesi ayrıntılı olarak çalışıldı. Hedef, bir dağıtım oluşturmanın ötesinde, bu dağıtımı sürekli kılabilecek organizasyonel yapıyı da kurmak olduğundan yazılım endüstrisinde, özellikle açık kaynak çerçevesinde, kullanılabilecek iş modelleri irdelendi. Bu incelemeler sonrasında, 2003 yılı Güzü'nde, Linux temelli, açık kaynak, olabildiğince GPL lisanslama yöntemini kullanan bir işletim sistemi dağıtımı oluşturulmasına karar verildi. 
</p>

<h3>Temel</h3>
<p>
	Linux temelli bir işletim sistemi dağıtımı oluşturulmasına karar verilmesi ile ayrıntı planlama sürecine girildi. Bir Linux dağıtımı oluşturma işi süreçleri tanımlandı ve olası işgücü gereksinimi belirlendi. Açık kaynak yazılım dağarcığı incelendi ve dağıtımı oluşturma aşamasında yararlanılabilecek kaynaklar belirlendi. Farklı dağıtımlar, hedef kitleleri, geliştirilme yöntemleri ve iş modelleri açısından karşılaştırıldı ve pazar açısından uygulanabilecek seçenekler oluşturuldu. Bu çalışmalar sonuçlandığında, 2003 yılı Güzü'nde, ulusal dağıtım işinin uygulama planı temel unsurları ile ortaya çıkarıldı. 
</p>

<h3>Ekip</h3>
<p>
	Uygulama planının belirginleşmesi ile birlikte teknik işlere ağırlık verme zamanı geldi. Ulusal dağıtımı oluşturacak ekibin çekirdeğini oluşturacak, dağıtımın mimarisini hazırlayacak olan elemanların seçilmesi ve istihdamı yoluna gidildi. Bu aşamada Türkiye'nin Linux geçmişi, mevcut ve planlanan dağıtımlar, açık kaynak ve Linux camiası ve girişimleri de göz önüne alınarak var olan bilgi birikimi ve deneyimden en üst düzeyde yararlanmanın yoları arandı. Nihayet 2003 yılı sonunda çekirdek kadronun oluşturulması ile projenin uygulama safhası başlatıldı. 
</p>

<h3>Plan</h3>
<p>
	Bir Linux dağıtımının temel unsurlarının belirlenmesi ve dağıtım oluşturma süreçlerinin tanımlanması ile Ulusal Dağıtım projesinin ayrıntı planı hazırlanmasına geçildi. Esneklik ve yönetim kolaylığı açısından Ulusal Dağıtım (alt) projelere bölündü ve bu projelerin kapsamları belirlendi. Dağıtım oluşturma işi için gerekli altyapı planlandı ve bu altyapının aşamalı olarak kurulmasına başlandı. Ulusal Dağıtım'ın yerelde geliştirilecek temel bileşenleri belirlendi ve bu bileşenler için gerekler çözümlemesi işi başlatıldı. 2004 yılı başı itibarıyla Plan aşaması tamamlanıp Tasarım aşamasına geçildi. 
</p>
</div>

<!--#include file="footer.html" -->
