<html>
<head>
<title>Pardus 2008 sürüm notları</title>
<meta HTTP-EQUIV="content-type" CONTENT="text/html; charset=UTF-8">
</head>
<body>

<h1>Pardus 2008 Sürüm Notları</h1>

<h2>1. Pardus 2008'e Hoşgeldiniz!</h2>

Pardus geliştiricileri, çevirmenleri, belge yazarları ve sanatçılarının desteği ile hazırlanan Pardus 2008'e hoşgeldiniz. 2008 serisinin ilk sürümü özgür yazılım dünyasının en yeni teknolojilerini sunmaktadır. <p>Pardus 2008 hakkında daha fazla bilgiye <a href="http://www.pardus.org.tr">www.pardus.org.tr</a> sayfasından ulaşabilirsiniz.

<h3>1.1 İstek ve önerileriniz</h3>

Pardus 2008'e ilişkin istek ve önerilerinizi ya da hata bildirimlerinizi http://hata.pardus.org.tr adresinde bulunan hata bildirim sistemine iletebilirsiniz. Göndereceğiniz mesajlar Pardus geliştiricileri tarafından incelenecek ve çözümler güncellemeyle kullanıcılara sunulacaktır. Şimdiden destek olan tüm Pardus kullanıcılarına teşekkür ederiz.

<br>&nbsp;
<br>&nbsp;

Hata bildirim sistemi yanında, Pardus menüsünden ulaşılabilen "Geribildirim aracı" yardımıyla bir kaç adımda isteklerinizi iletmeniz mümkündür. Bu işlem için bilgisayarınızın internete bağlı olması gereklidir.

<h2>2. Temel özellikler</h2>

<h3>2.1 Kolay kullanılır Ağ Yöneticisi</h3>

Ağ yöneticisi (network manager) uygulaması, oluşturduğunuz ağ profillerinizi otomatik olarak algılayabilir ve otomatik olarak o profile geçiş yapabilir. Bağlantı bilgilerini sistem çekmecesinden izleyebilir ve sürekli güncel bilgi alabilirsiniz. Kablo (ethernet), kablosuz (wireless) ve modem bağlantılarınızı değişik mekanlara göre profil olarak saklayabilir ve özel ayar isteyen ağlara kolaylıkla bağlanabilirsiniz.

<h3>2.2 Gelişmiş paket yönetim sistemi</h3>

İnternetten bir kaç tıklama ile kolayca yeni uygulamalar indirmeyi ve kurmayı sağlayan paket yöneticisi (PİSİ), Pardus 2008 ile birlikte daha da gelişti. Kullandığınız uygulamaların en güncel hallerini, yalnızca yapılan değişiklikeri içeren küçük paketler indirerek güncelleyebilir, böylece bağlantı kotalarını doldurmadan sisteminizi en güncel ve performanslı şekilde kullanabilirsiniz.

<h3>2.3 YALI </h3>

Pardus'u sabit diske kurmak için kullanılan YALI (Yet Another Linux Installer), ilk adımda kurulum için gerekli soruları sorup, ardından yaklaşık 30 dakika süren kurulum işlemine geçiyor. Kullanıcı, grafik ortama otomatik olarak (parolası) geçip geçmemeyi, zaman dilimini, kullanacğaı dili bu aşamada seçebiliyor. Elbette tüm bu ayarları daha sonra yapılandırma yöneticisi TASMA aracılığıyla düzenlemek mümkün.

<br>&nbsp;
<br>&nbsp;

Bunlara ek olarak, YALI kurulacak sistemin hangi sabit diske kurulacağını ve bu sabit diskin açılabilir olup olmadığını belirleyebiliyor. Bu özellik dünyada ilk defa Pardus ile sunulan bir teknoloji.

<h3>2.4 Güncellenen uygulamalar</h3>

Pardus 2008'le birlikte masaüstü ortamı olarak kullanılan ve pek çok uygulamayı içinde barındıran KDE 3.5.9 sürümünü kullanabilirsiniz. Kelime işlemci, hesap tablosu, sunum programı ve çizim aracını içeren Türkçe imla denetimi destekli OpenOffice.org ofis yazılımı 2.4 sürümüyle geliyor.

<h2>3. Kurulum gereksinimleri</h2>

Pardus 2008'i ortalama bir donanımda çalıştırabilirsiniz. Yüksek performans için en az 512 MB RAM (bellek) ve 1200 MHz işlemci öneriyoruz. Pardus 2008 için asgari ve tavsiye edilen donanım gereksinimleri aşağıdadır:

<ul>
    <li> 256 MB bellek (512 MB tavsiye edilir)</li>
    <li> 800 MHz Intel ya da AMD işlemci (1200 MHz tavsiye edilir)</li>
    <li> En az 4 GB boş disk alanı (10 GB tavsiye edilir)</li>
</ul>

</body>
</html>