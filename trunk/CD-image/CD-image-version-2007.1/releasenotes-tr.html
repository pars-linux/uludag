<html>
<head>
<title>Pardus 2007.1 sürüm notları</title>
<meta HTTP-EQUIV="content-type" CONTENT="text/html; charset=UTF-8">
</head>

<body>

<h1>Pardus 2007.1 sürüm notları</h1>

<h2>1. Pardus 2007.1'e hoşgeldiniz</h2>

Pardus 2007 için yayımlanan, K Masaüstü Ortamı KDE üzerinde
geliştirilmiş birçok kullanışlı, birbiriyle uyumlu ve güvenli
program içeren, kolay kurulum ve kullanım sunan işletim sisteminizin
bakım sürümü Pardus 2007.1'e hoşgeldiniz.

<br><br>
Pardus ile internete bağlanabilir, e-postalarınızı okuyabilir,
güvenli bir şekilde arkadaşlarınızla iletişim kurabilir,
müzik dinleyerek ve filmler izleyerek bilgisayarınızın çoklu ortam
kapasitesinin keyfini sürebilirsiniz. Bir bilgisayardan beklentilerinize
Pardus 2007.1'in nasıl karşılık vereceğini keşfetmek için lütfen
www.pardus.org.tr adresini ziyaret edin.


<h3>1.1 Geri bildirim</h3>

Pardus ile ilgili önerileriniz, düzelttiğiniz hata, ya da yeni
bir hata bilgisi için bugs.pardus.org.tr Pardus hata takip
sistemini kullanabilirsiniz. Kullanıcılarımız ve geliştiricilerimize,
bu sürüm için bildirecekleri hata raporları, ilgili düzeltmeler,
yeni paket veya özellik önerileri için teşekkür ederiz.

<br> <br>

Ayrıca, Pardus 2007.1 ile birlikte gelen geri bildirim uygulamasını
kullanarak da Pardus hakkında fikirlerinizi internet üzerinden
yollayabilirsiniz.

<h2>2. Temel özellikler</h2>

Bu kısım Pardus 2007.1'in ortaya koyduğu özellikleri tanıtır. Pardus
2007.1 temel olarak bir hata düzeltme sürümüdür, çeviri
güncellemeleri ve Pardus 2007'ye eklenen küçük eklentilerden
oluşur.

<h3>2.1 Masaüstü kullanışlılığı (KDE 3.5.6)</h3>

Pardus 2007.1 şimdi kullanıcılarına, daha kararlı, çevirileri
tamamlanmış ve alt yapısının yanında göze de hitap eden KDE 3.5.6'yı sunuyor. 
Bu paket, Pardus 2007 kullanıcılarına da Pardus paket yöneticisi aracılığıyla dağıtılmaktadır.

<h3>2.2 Ağ Yöneticisi için WPA desteği</h3>

Ağ yöneticisi uygulaması artık WPA desteği ile birlikte geliyor ve
kablosuz ağların durumunu güzel bir arayüzle gösteriyor. Bu Pardus
2007'den beri en çok istenen özelliklerden biriydi.

<h3>2.3 Geliştirilmiş paket yönetim sistemi</h3>

Pardus paket yöneticisi (PİSİ) 1.1.1 sürümüne ulaştı. Bu versiyonla daha etkili 
aramalar yapılabiliyor ve depo güncellemeleri fazında %40'tan fazla hızlanma var.
Şimdi kullanıcılar depo güncellemelerindeki hızlanmadan ve paket
isimlerinde büyük/küçük harf duyarlılığı olmadan arama
yapabilme özelliğinden, ayrıca özet ve açıklama bilgisinden
yararlanabilecekler. 

<h3>2.4 Paket güncellemeleri</h3>

mplayer, spamasassin, clamav, ImageMagick, nexuiz, wireshark, çekirdek
ve diğer paketler için Pardus 2007 dalındaki birçok güvenlik
güncellemesi 2007.1'e uygulandı. Buna ek olarak, 
280'den fazla paket güncellendi ve tüm bu güncellemeler 2007.1'e eklendi.

<h3>2.5 Daha fazla dil desteği</h3>

Pardus 2007 İngilizce, Türkçe, Almanca ve Hollandaca dillerini kurulum
aşamasından masaüstü ortamına kadar destekliyordu. Şimdi, Pardus
2007.1 Brazilya Portekizcesi'ni baştan sona destekliyor.

<br><br>

Pardus 2007.1'den sonra daha fazla dil desteği gelmeye devam edecek.

<h2>3. Kurulum gereksinimleri</h2>

Pardus'u ortalama bir donanımda çalıştırabilirsiniz. Etkili bir
performans için en az 512 MB RAM (bellek) ve 1200 MHz işlemci
öneriyoruz. Pardus 2007.1 için asgari ve tavsiye edilen donanım
gereksinimleri şöyle:

<ul>
<li>256 MB bellek (512 MB tavsiye edilir)</li>
<li>800 MHz Intel veya AMD işlemci (1200 MHz tavsiye edilir)</li>
<li>En az 4 GB boş disk alanı (10 GB tavsiye edilir)</li>
</ul>

<h2>4. İletişim</h2>

Lütfen daha fazla bilgi için Pardus web sitesini (www.pardus.org.tr) ziyaret edin.

</body>
</html>
