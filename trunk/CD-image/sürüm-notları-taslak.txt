Buraya 1.1 sürüm notlarında belirtmek istediğimiz önemli maddeler gelecek.

1. Pardus'a hoşgeldiniz

Pardus'a hoşgeldiniz! Pardus işletim sistemi; kurulum ve kullanım kolaylığı 
ile, KDE masaüstü ortamında sağladığı kullanışlı, uyumlu ve güvenli birçok 
geliştirme ile işte karşınızda. Pardus ile internete 
bağlanabilir, e-postalarınızı okuyabilir, dostlarınızla güvenli bir şekilde 
iletişim kurabilir, müzik dinlerken ya da film izlerken bilgisayarınızın 
çokluortam yeteneklerini sonuna kadar kullanabilirsiniz. Pardus'un sizin
için yapabileceklerini keşfetmeniz için <a href="http://www.pardus.org.tr/">
http://www.pardus.org.tr</a> adresini ziyaret etmenizden onur duyacağız.

   - Neden Pardus?

Özgürdür: Lisansı sizi kısıtlamaz, üreticiyi sizden korumak için değil sizin haklarınızı
korumak için tasarlanmıştır.

Türkçe sever: Çekinmeden Türk alfabesinin tüm harflerini kullanabilirsiniz. Yazım ve sözlük
denetimi yapar, sizi güzel bir Türkçe kullanmaya teşvik eder.

Virüslere geçit vermez: İnternet'ten gelen her dosyayı kontrolden geçirmekle, ya da virüs bulaşmış
bilgisayarınızı temizlemekle zaman kaybetmezsiniz.

Hızlı kurulur: 30 dakikada yüklenir. Tek kurulum işlemiyle bilgisayarınıza ofis yazılımı,
İnternet gezgini, sohbet programı gibi gerekli bütün programlar da yüklenir.

Kolay kullanılır: Grafik arayüzleri, menüleri, ikonları ile aklınıza ve güdülerinize hitap eder.
Kullanmak için bilgisayar öğrenmek, ikinci bir dil bilmek ya da uzun eğitimlerden geçmek gerekmez.

Her şey dahildir: Bir masaüstü kullanıcısının gereksinim duyacağı her türlü yazılım Kurulum
CD'si içinde mevcuttur. İnternet araçları, ofis paketi, her türlü resim,
müzik, film için oynatıcı ve düzenleyiciler, oyunlar, aklınıza ne gelirse...

Özelleştirilebilir: Sistemi, kendi beğeninize göre özgürce değiştirebilirsiniz. Hem görünüş, hem
de davranış açısından. Tek sınır, hayal gücünüzdür.

Şeffaftır: Kaynak kodlarını kendi ihtiyaçlarınıza göre değiştirebilir, kendi dağıtımınızı
üretebilirsiniz. Ne yaptığını ve ne yapmadığını kaynak koduna bakarak
bilirsiniz.

Çok dil bilir: Ayrı ayrı CD'ler ile tekrar yükleme yapmadan, iki dokunuşla Türkçe'den
İngilizce'ye dönüşür. Herhangi başka bir dilin desteğini eklemek de son derece
kolaydır.

Eğlencelidir: Kaptan Masaüstü, PiSi ve ÇOMAR ile bilgisayar kullanmanın keyfini, tam Türkçe
desteği ile bilgisayarınızı kendi dilinizde kullanmanın kolaylığını
yaşarsınız. 

   - Siz de katılın

Eğer sürekli kendinize "ben de yardım etmek istiyorum" diyorsanız bununla beraber nereden
başlayacağınızı bilmiyorsanız Pardus size fırsat tanıyor. İşinin bir kısmı da yeni gelenleri projeye
ilgi alanlarına ve becerilerine göre adapte etmek olan imece takımı size yardım edecektir.
İmece projesinde, yerelleştirme çalışmaları, belgeleme çalışmaları, uygulama ve sürüm testleri,
raporlama, kullanıcı grafik arayüzlerinin test edilmesi ve değerlendirilmesi, yazılım geliştirme,
web sayfalarının ve belgelerin uluslararasılaştırılması, projenin doğru şekilde
tanıtılması ve yeni insanlara ulaşmak gibi proje ihtiyaçlarına cevap vermek üzere çalışan
insanları bulunduran bir takımdır.

Bu takımın işi değerli katkınızı ihtiyaç duyulan noktalara kanalize ederek
projeye gelen katkı kalitesini arttırmak ve belirli bir seviyenin altına inmemesini sağlamaya
çalışmaktır. Daha fazla bilgi için <a
href=http://imece.pardus.org.tr>imece</a> web sayfasını ziyaret edebilirsiniz.

   - Geribildirimde bulunmak

Pardus'la ilgili hata önerilerinizi iletmek için <a
href=http://bugs.pardus.org.t>Pardus hata bildirim sistemi'ni</a>
kullanabilirsiniz. Bir sorunu raporlamak, yeni bir paket önerisi yapmak, 
yeni sürümde bir özelliği talep etmek gibi konularda vereceğiniz desteğe
şimdiden teşekkür ederiz.


2. Temel özellikler
   - Kolay kullanımlı masaüstü 
   - Windows ile iletişim ve uyum
   - Java desteği
   - Oyunlar ve eğlence
   - Ağ servisleri
3. Kurulum gereksinimleri 
   - Sabit disk 
   - İşlemci 
   - Donanım
   - Bellek
3. Bu sürümdeki yenilikler 
   - Pardus güvenlik duvarı
   - Daha çok gelişmiş paket yönetim sistemi
   - Yeni program yönetim arayüzü
   - Kurulum sistemi YALI'da gelişmeler
   - Daha çok donanım tanıma olanağı
   - 1500'den fazla giderilen hata
   - Yeni 2.6.16 çekirdek
   - Yeni simge setleri
   - Yeni araçlar (xorgconf, ..)
   - Diğer paket güncellemeleri (xorg, gcc, ..)

