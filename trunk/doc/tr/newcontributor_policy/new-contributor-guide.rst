###################
Katkıcılar Hakkında
###################

Bu belge Pardus katkıcı gereklerini anlatmaktadır.


Katkıcı Kimdir?
===============

Kaba hatları ile projenin iki tür görevi yerine getirmesi gerektiğini söylemek yanlış olmayacaktır. Her dağıtımın yaptığı gibi yazılımları bir araya getirmek ve bunun için gerekli alt yapıyı hazırlama ve ayakta tutma işlerinin yanı sıra dağıtımın ruhunu oluşturacak yeni araçlar ve teknolojiler geliştirmek yapmamız gerekenler arasındadır.

Katkıcı ile yalnızca program yazan kişileri değil, bir yazılım projesini başarılı kılmak için yapılması gereken herhangi bir işi yerine getiren kişileri tarif ediyoruz. Bir yazılım projesini hayata geçirmek için programlama yanında, belgeleme, hata kontrolleri, görsel materyaller, çeviri çalışmaları, vb. pek çok alanda çalışma yapılmasının gerektiğinin farkındayız. Pardus içerisinde de tüm bu çalışmalara ihtiyacımız var.

Belirli sorumluluklar çerçevesinde geliştirme, test, tasarım, belgeleme, çeviri, hata ayıklama, tanıtım alanında Pardus Linux Dağıtımı geliştirme süreçleri içerisinde yardımcı olan kişilere katkıcı denilmektedir.


Nasıl Başlarım?
===============

Öncelikle gidişata ayak uydurmaya çalışmak gerekiyor. Bunun için bir süre izlemek ve işlerin nasıl yürüdüğünü gözlemlemek genellikle işleyen bir yöntemdir. Pardus web sayfalarından ulaşılabilen e-posta listelerine üye olarak tartışmaları ve yapılanları izlemek, yayınlanan dökümanları incelemek, yapılan hata raporlarını ve hatalara getirilen çözümleri gözlemlemek faydalı olacaktır.

Daha sonra tanımlı yöntemlere göre geliştirmeye yardımcı olabilirsiniz. Yazılımları test ederek hata raporlarına yorumlarınızı ve çözüm önerilerinizi ekleyebilir, bulduğunuz yeni hataları bildirebilirsiniz. Yenilikçi teknolojilerin geliştirilmesine katkıda bulunabilir, yeni özellikler ekleyebilirsiniz. Ya da süreçte işlemediğini (yavaş işlediğini) düşündüğünüz bir adıma destek olabilir, onu hızlandırabilirsiniz. Fakat her zaman diğer geliştiriciler ve katkıcılar ile iletişim halinde olmalısınız. Birden fazla kişinin çalıştığı her işte olduğu gibi burada da birbirimizden haberdar olmamız gerekiyor.

Geliştirme süreci boyunca diğer katkıcılar ile süreklim iletişim halinde olmalısınız. Pardus'ta yapılan tüm işler bir takım halinde sürdürüldüğü için, takımın diğer üyelerinin ne yaptığı hakkında bilgiye ship olmaya ihtiyacımız vardır.

Ayrıntılı bilgi için :ref:`areas-to-contribute` ve :ref:`how-to-be-contributor`.

Katkıcının Sorumlukları
=======================

Aslında bu sorunun cevabı üzerinde çalışmaya başladığınız konuya göre oldukça değişken olabilir. Fakat genel olarak tüm katkıcıların temel sorumluluklarından bahsedebiliriz. Aslında burada tarif edilen sorumluluklar temelde birden fazla 
katkıcının bir arada, uyum içerisinde çalışabilmesi için gerekli olan maddelerdir. Bu yüzden aşağıdaki maddeler genel geçer olarak kabul edilebilse de, çalışma ortamınıza ve arkadaşlarınıza alıştıkça birlikte çalışmak için bir yöntem bulabilirsiniz.

**********
Devamlılık
**********

Bir katkıcının üzerinde çalıştığı projelerde sürekli olarak çalışabilmeyi göze alması gerekiyor. Burada süreklilik ile ifade edilen 7/24 bir çalışma değil, fakat üzerinde çalışılan konunun devamlılığının sağlanması. Bir işletim sistemi projesinde parçalar birbirleri ile sıkı bir şekilde bağlı olduğu için katkıcıların da birbirlerinin hızlarına ayak uydurabilmeleri gerekiyor.

********
Doğruluk
********

Proje içerisinde birden fazla katkıcı ile aynı konu üzerinde çalışıyor olabilirsiniz. Bunun yanında sizin çalışmalarınızdan etkilenen başka katkıcılar da olabilir. Bu yüzden çalışmalarınızın yalnızca sürekliliği değil, diğer katkıcıları etkilediği oranda doğruluğu da önemlidir. Eğer çalışmanızı ana geliştirme depolarından biri üzerinde yürütüyorsanız, işin her aşamasında sizinle birlikte çalışan ve çalışmalarınızdan etkilenen diğer katkıcıları de göz önüne almalısınız. Yaptığınız bir değişikliğin, az da olsa, diğer katkıcıların işlerini yapmasına engel olmamasını sağlamalısınız.

*************
Kararlılık
*************

Üzerinde çalıştığınız konuda eğer karar verme yetkisi sizde ise kararlarınızı çok sık bir şekilde değiştirmeniz diğer katkıcıların gelişimi takip etmesini, fakat daha önemlisi size bağımlı olan katkıcıların çalışmalarını güçleştirecektir. Bu yüzden kararlarınızı iyi düşünerek ve diğer katkıcıların de fikirlerini alarak vermeniz faydalı olacaktır.

Yine de bir noktada kararınızı değiştirmeniz gerektiğini hissederseniz, bunu diğer katkıcılara da haber vererek ve eski çalışmalarınız eğer kullanılıyorsa onlara zarar vermeyerek, ayrı bir ''deneysel'' alanda gerçekleştirebilirsiniz.


*************
İletişim
*************

Aldığınız kararlardan, attığınız adımlardan küçük de olsa yaptığınız değişikliklerden diğer katkıcıları haberdar etmek faydalı olacaktır. Böylelikle üzerinde çalıştığınız konuya (her zaman ihtiyaç duyulan) yeni katkıcıları daha kolay adapte edebilir, birlikte çalıştığınız katkıcılar ile daha uyumlu ve hızlı çalışabilirsiniz. Bu sayede ileride yardıma ihtiyacınız olduğunda başka bir katkıcı yaptıklarınızdan haberdar olduğu için sorununuza daha hızlı çözüm üretebilmesini de saylayabilirsiniz. İletişim için e-posta listelerini, hazırlayacağınız belgeleri veya yaptığınız değişikliklere ekleyeceğiniz açıklama bilgilerini (subversion gönderim mesajları gibi) kullanabilirsiniz.

Tüm e-posta listelerimiz: e-mail lists <http://lists.pardus.org.tr/lists/.


``#pardus-devel`` ``#pardus`` IRC kanalları da iletişim için kullandığımız kanallardır.

