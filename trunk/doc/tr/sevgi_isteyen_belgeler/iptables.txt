IPTables Betikleri Nasıl Çalışıyor?
===================================

IPTables, profil tabanlı bir konfigürasyon sistemi kullanıyor. Servis
başlatıldığında, konfigürasyon dosyasında (/etc/conf.d/iptables) bulunan
PROFILE değişkeni okunuyor ve /var/lib/iptables/<profile> dosyasındaki
kurallar otomatik olarak yükleniyor.

Servis sonlandırıldığında, yapılan değişiklikler profil dosyasına kayıt
edilmiyor. Bunun yerine, *profil dosyasında bulunmayan kurallar* saptanıyor
ve konfigürasyon dosyasında belirtilen zincir (chain) tanımlarıyla eşleşenler
/var/lib/iptables/<profile>.saved dosyasına kayıt ediliyor.

Hangi zincirdeki kuralların kayıt edileceği, SAVE_{FILTER,MANGLE,NAT,RAW}
değişkenlerine bakılarak belirleniyor. Örneğin, SAVE_FILTER değişkeni
"*" ise, filter tablosundaki tüm zincirlerde bulunan yeni kurallar kayıt
ediliyor. "PARDUS-* FTP-*" gibi birden fazla wildmask tanımlamak mümkün.

Servis başlatıldığında, /var/lib/iptables/<profile>.saved dosyası
bulunuyorsa, dosyadaki kurallar okunuyor ve sadece SAVE_XXXX maskeleriyle
eşleşenler yükleniyor.


Konfigürasyon & Kural Değişikliği
=================================

Konfürasyon ve kural değişiklikleri Net.Filter modeli ile yapılabilir.
Model, aşağıdaki metodları sunmaktadır:

* setState(state)
* getState()
* setProfile(profile, save_filter, save_mangle, save_nat, save_raw)
* getProfile()
* setRule(rule)
* getRules()
