<html>
<head>
                <title>Yardım: Program Ekle ve Kaldır</title>
                <meta http-equiv="Content-Type" content="text/html; charset=utf-8">
                <link rel="stylesheet" href="../help.css" type="text/css" />
</head>

<body>

<div id="pardus1">
<div id="pardus-content">
<div class="article" lang="tr">
<div class=heading>
<h1 class="title">Program Ekle, Güncelle veya Kaldır</h1>
</div>
<p>
<b>Program Ekle, Güncelle veya Kaldır</b>, Pardus'a Pardus sunucularından yeni yazılım kurmanızı, sistemiznizde kurulu olan yazılımları güncellemenizi ve gerek duymadığınız yazılımları kaldırmanızı sağlar.

<p>
<h2>Yeni program kurulumu</h2>
<p>
Yeni bir program kurmak için aşağıdaki işlemleri yapın.

<ol>
<li>Sağ üst köşede bulunan seçeneklerden
 <b>Yüklü olmayan paketleri göster</b>i seçin.
<li>Sol tarafta bulunan paket listesinden
istediğiniz bir paketin üzerine tıklayın ve 
paket bilgisini okuyun.
<li>Bu paketi seçmek istiyorsanız yanındaki
kutucuğu işaretleyin.
<li>İkinci ve üçüncü maddelerdeki işlemi, kurulum yapmak istediğiniz
tüm paketler için tekrarlayın.
<li>Pencerenin altında bulunan <b>Paketleri Yükle</b>
düğmesine tıklayarak paketleri sisteminize
kurun.
</ol>

Kurulum süresi, hat kapasitenize bağlı olarak
değişiklik gösterecektir. Paketler kurulurken 
işlemleri ekranda görebileceksiniz. İsterseniz bu sırada
diğer işlerinizle de ilgilenebilirsiniz.

<h2>Program güncelleme</h2>

Kullandığınız bir program, güvenlik ya da işlevsellik 
açısından Pardus geliştiricileri tarafından güncellenebilir.
Bu nedenle zaman zaman program güncellemeniz gerekebilir.
<p>
Programların güncel olup olmadığını her hafta bir kaç
kez kontrol etmeniz gereklidir. Bunun için <b>Program Ekle, Güncelle
veya Kaldır</b> programını çalıştırın
ve sağ alt köşedeki <b>Depo Ayarları</b> düğmesine tıklayarak
Depo Ayarları penceresini açın. Açılan bu pencereden 
<b>Tüm Depoları Güncelle</b> düğmesine tıklayın. 
Güncelleme işlemi bittiğinde bir uyarı mesajı ile 
size bildirilecektir.
<p>
Bu aşamada bilgisayarınız uzaktaki sisteme bağlanacak ve 
güncellenmesi gereken paketleri gösterecek. Yapmanız gereken
işlem, bu paketlerin tamamını seçip pencerenin altındaki 
<b>Paketleri güncelle</b> düğmesine tıklamak. Bilgisayarınız otomatik
olarak paketleri indirecek ve sisteminize kuracaktır. 
 
<h2>Program arama</h2>

Bir programı adıyla aratmak için tek yapmanız gereken,
arama çubuğuna adını yazmaktır. <b>Program, belirttiğiniz 
küme (Yüklü olmayan paketler, Hazır güncellemeler ya da Yüklü paketler) içerisinde aranacaktır.</b>

<h2>Depo ayarları</h2>

Pardus, birden fazla depoda bulunan programları indirerek sisteminize kurabilir.
Yeni bir depo eklemek isterseniz, <b>Depo Ayarları</b> düğmesine tıklamak yeterlidir. Açılan pencerede
<b>Yeni Depo Ekle</b> düğmesine tıklayarak sisteme yeni bir depo ekleyebilirsiniz.
Ya da daha önce tanımlanmış bir depoyu seçerek <b>Depoyu Kaldır</b>
düğmesine tıklayarak bu depoyu silebilirsiniz. Mevcut bir deponun
ayarlarını değiştirmek için ise <b>Depoyu Değiştir</b> düğmesine
tıklayarak depo adını ve adresini yeniden tanımlayabilirsinz.

