<html>
<head>
                <title>Yardım: Güvenlik Duvarı Yöneticisi</title>
                <meta http-equiv="Content-Type" content="text/html; charset=utf-8">
                <link rel="stylesheet" href="../help.css" type="text/css" />
</head>

<body>

<div id="pardus1">
<div id="pardus-content">
<div class="article" lang="tr">
<div class=heading>
<h1 class="title">Güvenlik Duvarı Yöneticisi</h1>
</div>
<p>

Güvenlik Duvarı Yöneticisi, sistemin diğer sistemlerle iletişim
kurarken kullandığı portlar üzerinde kurallar tanımlamak için
kullanılır. Bu kurallar sizin bilgisayarınıza yapılacak olan
bağlantılarda ya da sizin bilgisayarınızın yapacağı bağlantılarda
bir port üzerinden kurulmaya çalışılan bağlantıyı engellemek ya da
bağlantıya izin vermek şeklindedir.

</p>

<p>

Aşağıdaki listede Güvenlik Duvarı Yöneticisi ile yapabileceğiniz
işlemlerin bir listesi bulunmaktadır. İşlemleri nasıl gerçekleştireceğiniz
hakkında kısa açıklamalar da verilmiştir. Ancak işlemlere ve
bu işlemlerin nasıl gerçekleştirildiğine geçilmeden önce Güvenlik
Duvarı ile ilgili bazı açıklamalar yapılacaktır.

</p>
<p>

Güvenlik Duvarı Yöneticisi birtakım kurallar tanımlar ve bu kuralları kaydeder.
Kayıtlı kurallar gelen bağlantılar ve giden bağlantılar için ayrı ayrı
tanımlanmıştır. Gelen bağlantılar, sisteminize dışarıdan yapılacak bağlantıları
temsil ederken, giden bağlantılar da sizin sisteminizin dışarıya yapacağı
bağlantıları temsil eder. Gelen ve giden bağlantı kurallarına Güvenlik Duvarı
penceresinin ortasındaki 'Gelen Bağlantılar' ve 'Giden Bağlantılar' sekmeleri
bulunan sekme görünümünden erişebilirsiniz.

</p>
<p>

Güvenlik Duvarı başladığı anda bahsedilen sekme görünümü etkinleşecek ve
içerisindeki listelere kurallar yüklenecektir. Güvenlik Duvarı durdurulduğu
zaman gelen ve giden bağlantı kurallarının bulunduğu listeler boşalacak ve
sekme görünümü etkinliğini kaybedecektir. Güvenlik Duvarı'nı durdurduğunuz
anda önceden tanımlamış olduğunuz kurallar sistemde saklanır. Sonradan Güvenlik
Duvarı'nı yeniden başlattığınızda bu kurallara erişebilirsiniz.

</p>
<p>

Listelerde gösterilen kurallar iki çeşittir. Birincisi, sistem tarafından tanımlanmış,
belirli servislere ait portları listeleyen 'Ön tanımlı Kurallar'dır. Bu ön tanımlı kuralları
silmek veya düzenlemek mümkün değildir. Bunlar sadece çalışır ya da durur halde
olabilirler. Çalışır halde olan ön tanımlı kural ilgili işleme tabi iken durur halde olanı
tabi değildir. Ön tanımlı kurallar listenin başında bulunur ve koyu olarak yazılmıştır.
İkincisi ise, kullanıcı tarafından eklenen 'Kullanıcı Tanımlı Kurallar'dır.
Kullanıcı tanımlı kuralları silmek ve düzenlemek mümkündür ancak çalıştırma/durdurma
işlemi bu tip kurallar için geçerli değildir.

</p>

<ul>
    <li><h2>Güvenlik Duvarının Başlatılması</h2></li>
    <p>
    Eğer sisteminizdeki Güvenlik Duvarı çalışır halde değil ise üst kısımda
    bulunan 'Güvenlik Duvarını Aç' butonuna tıklayarak güvenlik duvarını çalışır hale
    getirebilirsiniz. Çalışır hale gelen güvenlik duvarı kayıtlı olan kuralları
    uygulamaya başlar.
    </p>
    <li><h2>Güvenlik Duvarının Durdurulması</h2></li>
    <p>
    Eğer sisteminizdeki Güvenlik Duvarı çalışır halde ise pencerenin en üst kısmında
    bulunan 'Güvenlik Duvarını Durdur' butonuna tıklayarak Güvenlik Duvarını
    durdurabilirsiniz. Durdurulan Güvenlik Duvarı herhangi bir kuralı uygulamayacaktır.
    </p>
    <li><h2>Gelen Bağlantı Kurallarının Düzenlenmesi</h2></li>
    <p>
    Sisteminize yapılacak olan bağlantılarla ilgili kurallar burada ele alınır.
    Güvenlik Duvarı Yöneticisi gelen tüm bağlantılar için ön tanımlı olarak
    reddetme kuralı koymuştur. Burada engellemenin dışında kalacak yani izin
    verilecek portları belirleriz.
    </p>
    <p>
    Güvenlik duvarınız açık halde iken sekme görünümünden 'Gelen Bağlantılar'ı
    seçerek düzenlemeler yapabilirsiniz. Aşağıda neler yapılabileceğinden kısaca
    bahsedilmiştir.
    </p>
    <p>
    <ol>
        <li>Yeni Kural Ekleme</li>
        <p>
        Listenin sağ üst köşesinde bulunan '+' butonuna tıklayıp, gelen
        pencereye tek bir port numarası yazarak sadece bir port için, ya da '-'
        simgesi ile ayrılmış iki port numarası yazarak bu iki numara arasındaki
        portlar için yeni kural ekleyebilirsiniz. Portu ya da aralığı yazdıktan
        sonra 'Tamam' butonuna tıklayın. İptal etmek için 'İptal' butonuna
        tıklayın.
        </p>
        <li>Kullanıcı Tanımlı Kuralların Silinmesi</li>
        <p>
        Silmek istediğiniz kuralı listeden seçerek listenin sağ üst köşesinde
        bulunan 'X' butonuna tıklayarak seçtiğiniz kuralı kaldırabilirsiniz.
        </p>
        <li>Kullanıcı Tanımlı Kuralların Düzenlenmesi</li>
        <p>
        Düzenlemek istediğiniz kuralı listeden seçerek listenin sağ üst köşesinde
        bulunan ve üzerinde ayar işareti bulunan butona tıklayınız. Açılan pencereye
        yeni port ekleme işlemine benzer şekilde bir port numarası ya da bir port
        aralığı girerek 'Tamam' butonuna tıklayın. İptal etmek için 'İptal' butonuna
        tıklayın.
        </p>
        <li>Ön Tanımlı Kuralların Çalıştırılıp Durdurulması</li>
        <p>
        Çalışır halde bulunan ön tanımlı bir kuralı durudurmak ya da durur haldeki bir
        ön tanımlı kuralı çalıştırmak için listeden istenilen ön tanımlı kural seçilir.
        Listenin sağ üst köşesinde bulunan butonlardan ilki bu işlemi gerçekleştirmeye
        ayrılmıştır. Listeden seçtiğiniz ön tanımlı kural çalışır halde ise bu butona
        tıkladığınız zaman duracaktır, durur halde ise de çalışacaktır. Listeden
        seçtiğiniz ön tanımlı kuralın çalışma durumuna göre bu butonun ikonunun
        değiştiğini görebilirisiniz.
        </p>
    </ol>
    </p>
    <li><h2>Giden Bağlantı Kurallarının Düzenlenmesi</h2></li>
    <p>
    Sisteminizin yapacağı bağlantılarla ilgili kurallar burada ele alınır.
    Eğer sisteminiz burada tanımladığınız kurallarda bulunan portlarla bağlantı
    açmaya çalışırsa engellenecektir.
    </p>
    <p>
    Güvenlik duvarınız açık halde iken sekme görünümünden 'Giden Bağlantılar'ı
    seçerek düzenlemeler yapabilirsiniz. Yapılabilecek değişikler üstteki
    'Gelen Bağlantı Kurallarının Düzenlenmesi' başlığında anlatılanlara benzer
    olduğu için tekrar anlatılmayacaktır. Gerekirse üst başlığa başvurunuz.
    </p>
    <li><h2>Değişikliklerin Kaydedilmesi veya İptal Edilmesi</h2></li>
    <p>
    Güvenlik Duvarı'nı kullanarak birtakım değişikler yaptıktan sonra eğer
    değişikliklerin kalıcı olmasını istiyorsanız 'Tamam' ya da 'Uygula' butonuna
    tıklayarak bunları kaydedebilirsiniz. Eğer 'İptal' butonuna tıklarsanız
    Güvenlik Duvarı'nı açtığınız andan itibaren yaptığınız tüm değişikler
    iptal edilecektir.
    </p>
</ul>

<p>




</body>
</html>

