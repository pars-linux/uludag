<!--#include file="header.html" -->
<div class="sayfa">

				<h1>Hakkımızda</h1>
					<ul>
						<li><a href="tarihce.html">Tarihçe</a></li>
					</ul>
				
					<h3>Ulusal Dağıtım Misyonu</h3>
					<p>
					Ülkemizde işletim sistemlerinin bilgi teknolojileri alanında kapsadığı yeri, dolaylı olarak etkiledikleri sektörleri ve genel olarak gelişme hareketi ile ilişkilerini irdelediğimizde şu gözlemlere varılmaktadır: 
					<p>
					<ul>
						<li>
						Ulusal bağımsızlık, güvenlik ve tasarruf amacıyla, kritik uygulamaların üzerinde çalışabileceği, açık ve standart bir veri yapısını destekleyen, güvenlik izlemesine imkan verecek şekilde kaynak kodu açık olan ve finansal yük oluşturmadan yaygınlaştırılabilecek bir işletim sistemine gereksinim duyulmaktadır. 
						</li>
						<li>
						Türkiye’nin bilgi teknolojileri konusundaki etkinliğinin katma değerli projelere yöneltilmesi, araştırma ve geliştirme ağırlıklı yüksek teknoloji üretimi yoluna gidilmesi gerekmektedir.
						</li>
						<li>
						Bunun bir yandan öncülü ve bir yandan da ürünü olarak yerel bilgi birikiminin, gerek teknolojik alanda ve gerekse iş süreçleri düzeyinde, sağlanması zorunluluğu vardır.
						</li>
						<li>
						Ülke gereklerine bağlı olarak teknolojik gelişmenin yönünü belirlemek, farklı alanların ağırlığını değiştirmek ve dolayısıyla söz konusu işletim sisteminin yol haritasına hakim olmak tercih edilmektedir.
						</li>
					</ul>
					<p>
					Bu cümleden hareketle Linux temelli bir ulusal işletim sistemi dağıtımı oluşturma işine girilmesine karar 	verilmiştir.
					</p>
					
					<h3>Ulusal Dağıtım Vizyonu</h3>
					<p>
					Ulusal işletim sistemi dağıtımını oluşturma işinin ilk aşamasında üst düzeyde çeşitli tercihler ve saptamalar yapma gereği ortaya çıkmıştır. Bu tercihlerin ve saptamaların yapılması ancak Ulusal Dağıtım’ın zaman içerisinde kaplayacağı alanı tanımlamakla mümkün olabilir:
					<ul>
						<li>
						Ulusal Dağıtım sürümleri farklı dikey pazarlarda, çeşitli kullanım şekillerinde ve alanlarında, toplumun her kesiminde tercih edilen, kullanılan ve yaygınlaştırılan bir işletim sistemi dağıtımı olacaktır.
						</li>
						<li>
						Ulusal Dağıtım’ı planlayan ve oluşturan ekip, kar amacı gütmemekle birlikte, kullanacağı ve oluşturacağı iş modelleri yoluyla öz kaynakları ile ayakta durabilen, sürdürülebilir bir organizasyon haline gelecektir.</li>
						<li>
						Ulusal Dağıtım geliştiricileri, teknolojik alanda mevcut problemlere uygulanabilir ve yenilikçi çözümler oluşturarak küresel düzeyde Linux ve açık kaynak camiasına özgün katkı yapacaklardır.
						</li>
					</ul>
			
					<h3>Ulusal Dağıtımın Hedefleri</h3>
					<p>
					Yukarıda sayılan hedeflere ulaşmanın yolu doğru bir pazar analizi ve kuvvetli bir ürün tasarımından geçmektedir. Ulusal Dağıtım'ın tüm sürümlerinin bu kapsamda sağlaması gereken özellikler şunlardır:
					</p>
					<ul>
						<li>
						Tam Türkçe desteğini, hem karakter yapısının Türkçe’ye uygun (UTF-8 uyumluluğu), hem de kullanıcıya 	görünen tüm mesaj ve belgelerin Türkçe olması yoluyla sağlaması. 
						</li>
						<li>
						Mevcut Linux dağıtımlarından ve rakip diğer işletim sistemlerinden daha kolay kurulabilen ve kullanılabilen bir işletim sistemi olması. 
						</li>
						<li>
						Araç temelli ve teknoloji merkezli bir tasarım yerine görev temelli ve insan merkezli bir yaklaşımla ve esnekliği ve yüksek performansı sağlayabilecek modüler bir yapıda tasarlanması.
						</li>
					</ul>
</div>

<!--#include file="footer.html" -->
