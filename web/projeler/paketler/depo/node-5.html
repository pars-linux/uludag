<html>
<head>
    <meta http-equiv="Content-Type" content="text/html; charset=utf-8">
</head>
<body>
<!-- SAYFA İÇERİK BAŞI -->
<div class="belge">

<table class="navbar"><tbody><tr>
<td class='navbut'>
<a href='node-4-2.html'>
<img src="../../../images/nav_back.png" border=0> Önceki sayfa</a>
</td>
<td class='navbut'>
<a href='index.html'>
<img src="../../../images/nav_home.png" border=0> Başlangıç</a>
</td>
<td class='navbut'>
<a href='node-6.html'>
<img src="../../../images/nav_back.png" border=0> Sonraki sayfa</a>
</td>
</tr></tbody></table>


<H1 ALIGN=center>Pardus Depo Politikası</H1>

<H3 ALIGN=center>T. Barış Metin</H3>
Belge Pardus paket depolarını ve bu depolar üzerinde uyulması gereken
kuralları listeler.<BR>
<BR>
Belge yalnızca bir kullanım alanına yönelik hazırlanan Pardus işletim
sistemi dağıtımı için kuralları tarif eder. Farklı kullanım alanlarına
yönelik, farklı Pardus dağıtımları (Pardus, Pardus Sunucu, vb.) bulunabilir.
Belgede anlatılan kurallar her Pardus dağıtımı için ayrı ayrı uygulanır.<BR>
<BR>


<H2><A NAME="htoc10">4</A>&nbsp;&nbsp;Depoya yeni bir paket eklenmesi</H2>

Paket depolarına yeni bir paket eklemek için bazı şartların yerine
getirilmiş olması gerekmektedir. İki farklı depo (kararlı ve geliştirme)
için farklı kurallar söz konusudur. Temel kural olarak yeni bir paketin
her zaman <B>ilk önce geliştirme deposuna eklenir</B>.<BR>
<BR>
Geliştirme deposuna eklenen paket kaynağının paketin geliştiricisi
tarafından denenmiş olması gerekir. Derlenmeyen ve/veya kurulamayan
paket depoya eklenmez. Geliştirme deposuna eklenen paketin kararlılığı
ve dağıtıma uygunluğu kontrol edilir, sorunları giderilir, paket kararlı
depoya eklenmek için hazırlanır.<BR>
<BR>
Depoya eklenen paketlerin bilinen bir güvenlik açığı olmamalıdır.
Varsa, ilgili güvenlik açığını gideren yaması ile birlikte eklenmelidir.<BR>
<BR>
Sorunların giderilmesi bölümünde dikkate alınabilecek bir sorunlar
listesi aşağıda listelenmiştir. Paket sorunları ve yazılım sorunları
ve paketlenen yazılım sorunları iki ayrı madde ile anlatılır.
<UL><LI>
Paket sorunları:
<UL><LI>
Oluşturulan ikili paketler fazla büyük (monolitik). Birden fazla pakete
bölünebilir mi?
</UL>
<LI>Yazılım sorunları:
<UL><LI>
Utf-8 uyumsuzlukları
<LI>Türkçe çeviri eksikliği
<LI>Uygulama grafikleri masaüstü ile uyumlu mu?
<LI>Ön tanımlı yapılandırma seçenekleri
<LI>Yazılımın bilinen veya yeni bulunan hataları
<LI>Kullanışlılık sorunları
</UL>
</UL>
Geliştirme deposuna eklenen paketin sorunları giderildikten sonra
kararlı depoya eklenmeye hak kazanır. Fakat geliştirme deposuna eklenen
tüm paketlerin ileride kararlı depoya ekleneceği garantisi yoktur.
Kararlı depoya geçişe sürümün kuralları çerçevesinde sürüm yöneticisi
karar verir.<BR>
<BR>

<table class="navbar"><tbody><tr>
<td class='navbut'>
<a href='node-4-2.html'>
<img src="../../../images/nav_back.png" border=0> Önceki sayfa</a>
</td>
<td class='navbut'>
<a href='index.html'>
<img src="../../../images/nav_home.png" border=0> Başlangıç</a>
</td>
<td class='navbut'>
<a href='node-6.html'>
<img src="../../../images/nav_back.png" border=0> Sonraki sayfa</a>
</td>
</tr></tbody></table>

</div>
<!-- SAYFA İÇERİK SONU -->
</body>
</html>
