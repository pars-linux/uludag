@@SSS Hakkında

@sss
Burada cevabını bulamadığım soruları nereye göndermeliyim?

Burada yanıtını bulamadığınız sorularınızı yanıtlamamız ve SSS'ye eklememiz için, sorularınızı
<a href="mailto:bilgi [ at ] uludag.org.tr">bilgi [ at ] uludag.org.tr</a> adresine gönderebilirsiniz.

@kisiler
Uludağ Projesi'ndeki kişilere nasıl ulaşabilirim?

Uludağ Projesi'nde çalışan kişilerin iletişim adreslerine <a href="./hakkimizda.html">hakkımızda</a>
sayfamızdan ulaşabilirsiniz.


@@Proje Hakkında

@uludag_projesi
Uludağ Projesi nedir?

<b>Ulu</b>sal <b>Dağ</b>ıtım projesi, <a href="http://www.tubitak.gov.tr/">TÜBİTAK</a> - 
<a href="http://www.uekae.tubitak.gov.tr/">UEKAE</a> tarafından başlatılan ve devam ettirilmekte olan,
bilişim okur-yazarlığına sahip bilgisayar
kullanıcılarının temel masaüstü ihtiyaçlarını hedefleyerek; mevcut Linux dağıtımlarının üstün taraflarını
kavram, mimari ya da kod olarak kullanan; otonom sisteme evrilebilecek bir yapılandırma çerçevesi ve araçları ile
kurulum, yapılandırma ve kullanım kolaylığı sağlamak üzere geliştirilen bir GNU/Linux ortaya koymayı hedeflemiş bir
geliştirme projesidir.

@uludag_universitesi
Uludağ Üniversitesi ile bir ilginiz var mı?

Hayır :)

@uludag_hedefleri
Uludağ Projesi'nin hedefi nedir?

Projenin hedefleri,
<br>
<ul>
<li>Yaygın bir işletim sistemi dağıtımı oluşturmak,
<li>Bu dağıtımı yaşatacak sürdürülebilir bir organizasyon kurmak,
<li>Bu dağıtım ve çevresinde oluşacak açık kaynak ekosistemi aracılığı ile özgün teknolojik katkı yaratmaktır.
</ul>

@pardus
Pardus ismi nereden geliyor? Neden dağıtımın adı projenin adından farklı?

Pardus adı, Anadolu Parsı'ndan, Panthera Pardus Tulliana'dan geliyor.<br><br>
Anadolu Parsı, Leopar alttüründeki büyük kedilerin Anadolu’daki son temsilcilerindendir. Boyu 200-250 cm,
ağırlığı dişilerde 35-50 kg, erkeklerde 45-70 kg civarındadır. Yaklaşık ömrü 20 yıldır. Oldukça çevik
olan Anadolu parsı, etoburdur ve geyik, yaban keçisi, yaban domuzu, küçük memeliler ve kuşlar gibi bir
çok hayvan avını oluşturur. Anadolu Parsı Ege ve Batı Akdeniz, Doğu Akdeniz ve Doğu Anadolu bölgelerinde,
daha çok ormanlık ve dağlık alanlarda yaşamıştır. Doğal yaşam alanları ve av kaynaklarının azalması parsları
insanların yaşadığı yerlere yönlendirmiş ve bu da genellikle vurularak ya da zehirlenerek öldürülmelerine yol açmıştır.<br><br>
Anadolu parsı ile ilgili son resmi kayıt 17 Ocak 1974 tarihinde Beypazarı ilçesinin 5 km batısında bulunan Bağözü köyünden
bir kadına saldırması sonrasında vurularak öldürülmesi üzerinedir. Neslinin tükendiği yönünde görüşler bulunmasına karşın,
bugün Türkiye'de 10-15 Anadolu Parsı kaldığı da öne sürülmektedir. 2001 yılında Doğu Akdeniz bölgesi Dandi mevkiinde
ve Doğu Karadeniz bölgesi Müsikli deresinde, 2004 yılında da Doğu Karadeniz bölgesi Pokut yaylasında görülmüştür.
Anadolu parsının varlığını kanıtlamak ve koruma altına almak için doğa gönüllülerinin çabaları aralıksız sürmektedir.<br><br>
Uludağ, projenin adıdır, Pardus ise Uludağ Projesi'nin ürünlerinden sadece birisidir.

@linux
Neden Linux, neden herşeyi en baştan yazmıyoruz?

Gerek Linux çekirdeği, gerekse kullandığımız Firefox web tarayıcısı, OpenOffice.org, KDE masaüstü ortamı gibi
özgür yazılımlar, çok sayıda kişi tarafından uzun bir çalışma sürecinin sonucunda bugünkü olgunluklarına
ulaşmıştır. Bu çalışmayı yinelemek bize para ve zaman kaybından başka bir şey sağlamayacaktır.
<br><br>

Söz konusu yazılımlar özgür oldukları için, Türkçe desteğiyle ilgili ya da son kullanıcıya
yönelik bir temizleme, geliştirme ihtiyacımız olduğunda, bunu yazılımı değiştirerek
kolaylıkla yapabilmekteyiz. Bu geliştirmeleri özgür yazılım dünyasına geri sunmamız ise,
bizi özgür yazılım ekosisteminde yer ve söz sahibi yapmakta, bu ekosistemin dinamik
gücünü kendi yararlarımızı gözetecek şekilde yönlendirebilmemize imkan vermektedir.
<br><br>

Linux, bizim için, bilişim dünyasının bugünkü seviyesine hızla erişip, kendi özgün
katkılarımızı bunun üstüne koyarak, bu seviyeyi aşmamızı sağlayacak bir sıçrama
tahtası olmuştur.

@ulusal
Neden "Ulusal" Dağıtım, sizi ulusal yapan şey nedir?

Uludağ projesi ve ürünü olan Pardus, Linux'un ülkemizde yaygınlaşmasında önemli bir
atılım oluşturacak. Bunu bir yandan tam ve doğru Türkçe desteği vermesi, diğer yandan
da katma değerli projeler ve ürünler üretecek bir özgür yazılım ekosistemi kurulmasına
öncülük etmesi ile sağlayacak. Bu sayede Linux ve türevlerinin lisans anlaşmalarında
yer bulan özgürlükleri, özellikle değiştirme ve yeniden dağıtma özgürlüğünü sınırsız
olarak kullanma olanağı edineceğiz. Pardus ve diğer Linux dağıtımlarını kullanarak
yazılımımıza ve verilerimize, Pardus'un yol haritasını ve önceliklerini belirleyerek
teknolojimize ve bilgimize sahip olabileceğiz. Uludağ, Linux'un ulusal ölçekte
sahiplenilmesinde görev yapacak temel yapıtaşlarından birisi, bu nedenle "ulusal".

@gelistiriciler
Bu projeyi kimler geliştiriyor? Gönüllü esasına mı dayanıyor?

Uludağ projesi Türkiye Bilimsel ve Teknik Araştırma Kurumu (TÜBİTAK) Ulusal Elektronik
ve Kriptoloji Araştırma Enstitüsü (UEKAE) bünyesinde yürütülüyor. Şu anda projede
çalışan tüm geliştiriciler TÜBİTAK personeli. Bununla birlikte gittikçe artan sayıda
katkıcımız gönüllü olarak projenin farklı kısımlarına destek veriyorlar. Zaman
içerisinde katkıcıların gittikçe çoğalarak proje üzerinde daha fazla söz sahibi olmalarını,
Pardus'un TÜBİTAK personeli bir çekirdek kadro etrafında şekillenen bir camia dağıtımı
haline gelmesini planlıyoruz.
		
@son
Bu proje ne zamana kadar sürecek? TÜBİTAK desteklemekten vazgeçerse ne olur?
		
Uludağ projesi proje amaçları gerçeklenene kadar sürecek. Yani Pardus'un yaygınlaşması
tamamlanana, Uludağ sürdürülebilir bir organizasyon haline gelene ve özgür yazılım
ekosistemi değer yaratmaya başlayana kadar. TÜBİTAK bu amaçlar doğrultusunda
yürütülecek tüm çalışmaları destekleyecek.

Umulmadık bir şekilde TÜBİTAK Uludağ projesinden desteğini çekecek olursa Pardus
özgür bir yazılım olarak hayatına devam edecek. GPL lisansı sayesinde isteyen her kişi,
grup ya da kuruluş Pardus'u kaldığı yerden alıp geliştirmeye devam edebilir. TÜBİTAK
Pardus'un yalnızca marka haklarına sahip, yazılım kullananların.

@ziyaret
Pardus nerede geliştiriliyor? Sizinle görüşmek istesem nereye gelmeliyim?

UEKAE, TÜBİTAK Gebze Yerleşkesi'nde yer alıyor. Uludağ proje ekibi de burada.
UEKAE'nin güvenlik kıstasları gereği makul bir süre öncesinden randevu almak koşulu
ile bizimle proje ofisinde görüşebilirsiniz.
		
@@Kullanma ve Çalıştırma

@calisan_cd
Pardus Çalışan CD ne demek?

Pardus Çalışan CD, tamamen CD üzerinden çalışan, kurulum gerektirmeyen  ve
çalışmak için sabit diskinize veri yazmaya gerek duymayan; Linux çekirdeği ve bu
çekirdek üzerinde çalışan çoğu açık kaynak kodlu özgür yazılımlar ile Uludağ ekibi
tarafından geliştirilen yazılımlardan oluşturulmuş bir üründür. Pardus Çalışan CD,
Pardus Ulusal İşletim Sistemi'ni bilgisayarınıza kurmadan çalıştırabilmeniz ve
deneyebilmeniz için hazırlanmıştır. Bilgisayarınızda yüklü diğer işletim sistemlerine
ve verilere herhangi bir zarar vermeden ve değişikliğe uğratmadan Pardus'u
kullanabilirsiniz. Tek yapmanız gereken bilgisayarınızın açılış (BIOS) ayarlarını
kullanarak bilgisayarın CD'den başlamasını sağlamak.
<br><br>
Pardus Çalışan CD ve kullanımı ile ilgili daha fazla bilgi edinmek için <a href="urunler/index.html">ürünler</a> bölümüne bakınız.

@md5sum
Web sayfalarınızda gördüğüm md5sum uzantılı dosyalar nedir?

MD5SUM özet dosyası, indirdiğiniz ISO dosyasının bütünlüğünü kontrol etmek ve
indirme işlemi esnasında herhangi bir zarar görmediğinden emin olmak için kullanılır.
MD5SUM dosyasına bir metin düzenleyici ile baktığınızda bir karakter dizisi ve dosya
adı göreceksiniz.
<a href="ftp://ftp.uludag.org.tr/pub/md5summer.exe">ftp://ftp.uludag.org.tr/pub/md5summer.exe</a>
adresindeki program yardımı ile ISO dosyasının özetinin MD5SUM dosyasının içeriği ile
aynı olduğundan emin olunuz. Eğer özetler aynı değilse bu, ISO dosyasını indirmeniz
esnasında bağlantıdaki bir sorun nedeni ile bilgisayarınızdaki kopyanın zarar görmüş
olduğu anlamına gelir. Böyle bir durumda, indirdiğiniz bozuk dosyayı CD'ye yazmayıp
yeniden indirmeniz gereklidir. Linux kullanıcıları md5 özeti alma işlemini "md5sum"
isimli uygulama ile yapabilirler. Bunun için konsolda "md5sum -c dosya_adi.md5sum"
komutunu vermeli ve dosyanın sağlam olduğunu anlamak için olumlu yanıt almalısınız.

@indir
Pardus'u nasıl indirebilirim?

Pardus Çalışan CD'yi edinmek için aşağıdaki bağlantıları kullanabilirsiniz:
<br><br>
ISO: <a href="ftp://ftp.uludag.org.tr/pub/pardus/calisan/1.0/pardus_calisan_cd-1.0.iso">ftp://ftp.uludag.org.tr/pub/pardus/calisan/1.0/pardus_calisan_cd-1.0.iso</a>
<br>
MD5SUM: <a href="ftp://ftp.uludag.org.tr/pub/pardus/calisan/1.0/pardus_calisan_cd-1.0.md5sum">ftp://ftp.uludag.org.tr/pub/pardus/calisan_cd/pardus-calisan_cd-1.0.md5sum</a>
<br><br>
Bu iki dosyayı indirdikten sonra <a name="md5sum" href="./sss.html#md5sum">yukarıda</a> anlatılan md5 özet alma işlemini gerçekleştiriniz.

@kargo
Pardus'u indirmem mümkün değil, bana kargo ile gönderebilir misiniz?

Ne yazık ki Pardus'un dağıtımını CD gönderme anlamında yapamıyoruz. Fakat Pardus'u Linux CD'leri satan sitelerden temin etme şansınız var.
Bu sitelerin bir listesine <a href="http://www.linux.org.tr/index.php?Pg=LinuxCDler">http://www.linux.org.tr/index.php?Pg=LinuxCDler</a>
adresinden ulaşabilirsiniz. Bunun yanında Genel e-posta listemize üye olarak liste üyelerinden bu konuda yardım isteyebilirsiniz.
Genel e-posta listemize <a href="http://liste.uludag.org.tr/mailman/listinfo/uludag">http://liste.uludag.org.tr/mailman/listinfo/uludag</a>
adresinden üye olabilirsiniz.

@cd_yazimi
Pardus'u CD'ye yazarken dikkat etmem gereken şeyler nelerdir?

İndirdiğiniz dosyanın md5 özetinde bir sorun yoksa, artık ISO dosyasını CD yazıcınız
aracılığı ile yazabilirsiniz. ISO, bir CD dosya sistemi türüdür, bu yüzden onu arşiv
araçları ile açmamanız, ya da bu dosyayı CD içerisinde kopyalamamanız gerekir. Aksi
taktirde CD'niz başlatılabilir (bootable) olmayacak ve Pardus başlamayacaktır. CD
yazmak için kullandığınız uygulamanın yardım menülerinden ISO imajların ("CD imajı
yazma" ya da "bootable CD oluşturma" olarak da ifade edilebilir) nasıl yazıldığını
bulup yönergeleri takip edin.

@kurumsal
Kurumumda Pardus kullanmak istiyorum, kurumsal destek veriyor musunuz?

Uludağ projesi destek vermek için gerekli yapıya sahip değil. Bu nedenle eğitim,
destek ve bakım işlerini iş ortaklıkları yolu ile sağlamayı düşünüyoruz. Kurumsal
destek bu çerçevede UEKAE ile yapılacak bir proje kapsamında, ya da UEKAE'nin
alt yüklenici olarak yer alacağı bir yapıda sağlanabilir. Henüz iş modelleri ve kanalları
tam olarak oluşmadığından hazır çözümler bulamayacaksınız.
Ancak <a href="mailto:bilgi%20at%20uludag.org.tr">bilgi at uludag.org.tr</a> adresi
aracılığı ile bize ileteceğiniz kurumsal birlikte çalışma talebi üzerinde birlikte çalışarak
projelendirmemiz mümkün olabilecektir.

@macintosh
Pardus'u Macintosh bilgisayarımda da çalıştırabilir miyim?

Pardus Intel ve uyumlu işlemci sahibi PC'ler üzerinde çalışmak üzere derlenmiş ve hazırlanmıştır.
Macintosh'larda kullanılan PowerPC işlemci platformuna yönelik bir sürüm hazırlamak kısa vadeli
planlarımız arasında yok.

@grub
Pardus açılırken "grub>" yazan siyah bir ekranda takılıyor, ne yapmalıyım?

Seyrek de olsa bazı durumlarda (örneğin CD nin düzgün okunamaması) Çalışan CD
açılırken Grub önyükleyicisi kendi ayarlarını düzgün yükleyemiyor ve örneğin şu
şekilde bir mesaj ekrana yazılıyor
<br><br>
[Minimal BASH-like line editing is supported. For the first word. TAB lists possible command completios. Anywhere else TAB lists the possible completions of a device/Filename. ]<br><br>
grub>
<br><br>
Bazı sistemlerde grub'a bir kaç komutu elle girerek sistemi açmak mümkün olabiliyor. Yukarıdaki gibi bir sorunla karşılaşırsanız, Çalışan CD 1.0 için şu komutları girerek sistemi açmayı deneyiniz.
<br><br>
grub>root (cd)<br>
grub>kernel (cd)/boot/kernel-2.6.10-uludag root=/dev/ram0 init=/linuxrc cdroot quiet<br>
grub>initrd (cd)/boot/initrd.gz<br>

@@Lisanslama ve Dağıtım

@lisans
Pardus'un lisansı nedir?

		Uludağ projesi tarafından, Pardus'a eklenmek üzere
		hazırlanan yazılımlar GPL lisansı ile
		hazırlanmaktadır. Dağıtım içerisinde kullanılan
		yazılımların büyük çoğunluğu GPL ve diğer özgür
		lisanslar ile dağıtılıyor. Buna rağmen daha çok
		kullanıcıya ulaşabilmek için özgür bir lisans ile
		sunulmayan, özel donanım sürücüleri gibi bazı
		yazılımlar Pardus ile dağıtılabilir. Uludağ Projesi
		tarafından, Pardus için geliştirilen yazılımlar her
		zaman GPL ile dağıtılacaktır.

@gpl
GPL lisansı hakkında daha fazla bilgiye nasıl ulaşabilirim?

		GPL (General Public License - Genel Kamu Lisansı)
		orjinal metinine <a href="http://www.gnu.org/licenses/gpl.html">bu adresten</a>, Türkçe'ye
		çevirisine ise <a href="./gpl.html">bu adresten</a> ulaşabilirsiniz.

@satis
Bu lisans Pardus'u kopyalayabilmeme ya da satabilmeme izin veriyor mu?

		Evet, kesinlikle evet. GPL ile dağıtılan bir yazılımı
		dilediğiniz gibi kopyalayabilir, üzerinde değişiklik
		yapabilir ve tekrar dağıtabilirsiniz (ücretli veya
		ücretsiz olarak). Yalnız! Yaptığınız değişiklikleri
		yine açık olarak dağıtmalısınız. GPL lisansı ile
		yayınlanan yazılımlar dağıtılabilir olsa da Pardus'un
		isim ve logosu tescilli bir markadır ve değiştirilen
		ürünlerin aynı isim ve logo ile ile dağıtılmaması
		gerekmektedir.

@kaynak_kod
Pardus'taki uygulamaların kaynak kodlarına nasıl ulaşabilirim?

		Geliştirme sürecinde olan tüm uygulamalar Subversion
		sürüm kontrol sistemi üzerinden dağıtılmaktadır. <a
		href="http://svn.uludag.org.tr/uludag">svn.uludag.org.tr/uludag</a>
		deposu Uludağ projesi tarafından geliştirilen
		yazılımları sunarken, <a
		href="https://svn.uludag.org.tr/paketler">svn.uludag.org.tr/paketler</a>
		deposu Pardus'a dahil edilen özgür yazılımları ve
		bunlara yapılan yamaları sunmaktadır.

@yol_haritasi
Pardus'un bir yol haritası var mı? Bir sonraki hedefiniz ne olacak?

		Evet ve hayır :). Pardus'un bir yol haritası
		bulunuyor. Fakat yayınlanmış bir yol haritası
		bulunmuyor. Yapılacak işler e-posta listelerinde
		tartışılarak yol haritası katkıcılara sunuluyor. Yol
		haritası üzerinde rol oynamak isteyen katkıcılar
		projeye desteklerini sunuyorlar.

@kaynak_kodun_kapanmasi
TÜBİTAK'ın bir gün Pardus'un kaynak kodlarını kapatması olası mı?

		GPL olarak yayınlanmış kaynak kodların kapatılması
		mümkün değildir. Fakat herhangi biri GPL yazılımını
		sonraki sürümlerinde, eğer yazılıma dışarıdan bir
		katkı gelmemiş ise, GPL ile dağıtmamayı
		seçebilir. Eğer yazılıma dışarıdan katkı gelmiş ise,
		her katkıcının onayı alınmak zorundadır. Bildiğimiz
		kadarı ile TÜBİTAK'ın kaynak kodları kapatma niyeti
		yok. Fakat öyle olsa bile şu ana kadar üretilen tüm
		kaynak kod her zaman GPL lisanslı olarak kalacaktır.

@@Teknik/Çeşitli

@beklenti
Pardus benim tüm ihtiyaçlarımı karşılayabilir mi?

		Pardus ilk aşamada <a href="./belgeler/okuryazar/okuryazar.html">Bilişim Okur-Yazarı</a> 
		olarak tanımlanan kullanıcının <a href="./belgeler/masaustu/masaustu.html">Temel Masaüstü İhtiyaçlarını</a> 
		karşılamak üzere geliştirilmektedir. Gerekli altyapı çalışmaları tamamlandığında ve istenilen hedeflere ulaşıldığında 
		daha farklı kullanıcı profillerinin farklı ihtiyaçlarını da karşılamak üzere geliştirilecektir.
		
@java_flash
Pardus'ta Java, Flash gibi eklentiler var mı?
		
		İlgili eklentilerin ve yazılımların lisanslarının izin verdiği ölçüde gerekli eklentiler Pardus içerisine eklenmiştir. 
		Dağıtım ile birlikte gelemeyen eklentiler için de otomatik kurulum araçları gereken ihtiyacı karşılamaktadır. Örneğin 
		şu anda dağıtım ile birlikte gelemeyen flash eklentisi, flash içerikli bir Internet sitesine girildiğinde Firefox tarayıcısı 
		tarafından hiç bir ayar gerektirmeden otomatik olarak kurulmaktadır.

@logo
Pardus'un görsel dosyalarına, ekran görüntülerine nasıl ulaşabilirim?

Pardus'a ait görsel dosya ve ekran görüntülerine <a href="http://www.uludag.org.tr/basin/">Basında Uludağ</a> sayfasından ulaşabilirsiniz.<br>
        <br>
        <a name="gorselmateryal" href="./sss.html#top"><i>Pardus'un
        görsel dosyalarını istediğim gibi kullanabilir miyim?</i></a><br>
        <br>
Pardus'un &quot;Kurumsal&quot; logosu
tescillidir ve tüm kullanım hakları TÜBİTAK-UEKAE'ye aittir. Bununla beraber
kullanmak istediğiniz görsel dosyaları izin alarak kullanmanız mümkündür.

@turkce_ingilizce
Pardus sadece Türkçe mi? İngilizce de kullanabilir miyim?

Pardus öntanımlı olarak Türkçe geliyor. Ancak İngilizce kullanmak istiyorsanız Pardus Yapılandırma Merkezi'nin "Bölgesel ve Erişilebilirlik" bölümünden "Ülke/Bölge ve Dil" ayarlarından ülke ve dili değiştirebilir, Pardus'u ingilizce olarak da kullanabilirsiniz.

@sistem_ihtiyaclari
Pardus'u bilgisayarımda çalıştırmak için nasıl bir donanıma sahip olmam gerekli?

		Pardus Çalışan CD 1.0 için;<br>
		<ul>
		<li>Intel Pentium 2 ve üstü (ya da eşdeğeri) işlemci
		<li>128MB bellek (256MB tavsiye edilir)
		<li>CD-ROM Okuyucu (4x ve üstü)
		<li>Ekran kartı<br>
		</ul>
		donanımı yeterlidir.

@verim
Pardus benim bilgisayarımda ne kadar hızlı/verimli çalışır?

		Minimum donanım ihtiyaçlarını karşılayan herhangi bir bilgisayarda Pardus sağlıklı olarak çalışmaktadır. Ancak aynı anda 
		çalıştırdığınız program adedi, kullandığınız programların hafıza ihtiyaçları gibi sebeplerden ötürü donanımınız ne kadar güçlü ise 
		Pardus'da o kadar hızlı ve akıcı çalışacaktır. Örneğin aynı anda hem ofis araçları hem de çokluortam araçlarını kullanmak 
		istiyorsanız 256MB ya da daha fazla bellek (RAM) içeren donanım kullanmanızı tavsiye ederiz.

@disklere_ulasim
Pardus ile diğer işletim sistemimdeki belgelerime ulaşabilir miyim?

Pardus Çalışan CD'nin masaüstünde göreceğiniz "Aygıtlar" simgesini tıkladığınızda
sabit diskinizin bölümlerini görürsünüz ve istediğiniz bölümü tıklayarak disk üzerindeki
belgelerinize erişebilirsiniz. 
<br><br>
Diskinizin kullanılabilmesi için sisteme bağlanması gereklidir, simgesini gördüğünüz
disk bölümü üzerindeki yeşil ok disk bölümünün sisteme bağlı olduğunu gösterir. Eğer
diskiniz sisteme bağlanmamışsa, simge üzerinde sağ tıklayarak "Bağla" seçeneğini
seçmeniz diskinizi sisteme bağlamak için yeterli olacaktır.

@office
Pardus ile diğer işletim sistemimdeki ofis belgelerimi düzenleyebilir miyim?

Pardus Çalışan CD ofis uygulamaları yazılımı paketi olan <a href=http://www.openoffice.org>OpenOffice</a> paketini içerir. OpenOffice yazılımlarını kullanarak diğer işletim sisteminizdeki ofis belgelerinizi düzenleyebilirsiniz.

@internet
Pardus ile e-postalarımı okuyabilir, Internet'te gezebilir miyim?

		Pardus <a href="http://www.uludag.org.tr/belgeler/okuryazar/index.html">Bilişim
		Okur-Yazarı</a> olarak 
		tanımlanan kullanıcının internet ihtiyaçlarını karşılayacak yazılımlar
		içermektedir. Pardus içerisindeki çeşitli yazılımlarla  Internet sayfalarını
		gezebilir (Firefox, Konqueror), e-postalarınızı okuyabilir (Kmail, Thunderbird),
		 FTP servisi veren adreslere bağlanıp ihtiyaç duyduğunuz
		işlemleri yapabilir (Konqueror), ICQ, Jabber, MSN, Yahoo,
		IRC gibi anında mesajlaşma sistemlerine bağlanabilir,
		böylelikle temel Internet 
		servislerinin hepsini kullanabilirsiniz.

@dvd_vcd_mp3
Pardus ile DVD/VCD/MP3 çalabilir miyim?

		Dağıtım içerisinde çokluortam dosyalarını kullanmanız için Kaffeine, MPlayer, Juk, XMMS, Noatun, Kaboodle gibi pek çok 
		uygulama gelmektedir. Bu uygulamaları kullanarak WAV, MP2/MP3, OGG/VORBIS, AC3, WMA gibi ses formatlarına sahip dosyaları 
		dinleyebilirsiniz. AVI, MPEG/MPG, MOV, WMV, QT, DAT gibi video formatında dosyaları, MMS, RTSP, HTTP protokollerini kullanan canlı 
		yayınları da izleyebilirsiniz. Ayrıca yine bu uygulamalarla DVD, DLDVD, VCD, SVCD gibi çeşitli formatlarda disklerin de 
		içerdiği video, ses, resim gibi verilere ulaşabilir, izleyebilir, dinleyebilirsiniz. Gerekli codec dosyaları ve kütüphaneleri 
		Pardus içerisinde kullanıma hazır olarak gelmektedir.

@kurulum
Pardus Çalışan CD bilgisayarıma kurulabilir mi?

		Çalışan CD oluşturulurken sistem dosyaları ve ayarları, Çalışan CD'nin otomatik donanım tanıma, az hafıza kullanma gibi ihtiyaçları 
		doğrultusunda düzenlenmektedir. Uzman bir kullanıcı sistem dosyalarını bilgisayarına kopyalayıp gerekli ayar ve değişiklikleri 
		yaparak bilgisayarına kurulu bir sistem oluşturabilir, ancak şu anda böyle bir işlem yapılmasını tavsiye etmiyoruz. Kurulan CD 
		hazır olduğunda çok daha rahat kurulabilir ve ayarlanabilir bir sisteme sahip olacağız, dolayısıyla kullanıcılara Kurulan CD'yi 
		beklemelerini tavsiye ediyoruz.

@dosyalarim
Pardus'un bilgisayarımdaki diğer bilgilere zarar verme ihtimali var mı?

		Çalışan CD hazırlanırken bilgisayarınızın sabit diski üzerine yazmayacak, dolayısıyla hiç bir şekilde verilerinize zarar verme 
		ihtimaline olanak tanımayacak şekilde tasarlanmıştır. Ancak kullanıcı Pardus kullanımı sırasında, tıpkı diğer dağıtımlar ve 
		işletim sistemlerinde olduğu gibi, kullanıcı dosyalarını değiştirmek isterse, örneğin bir belgesini güncellemek ya da sabit 
		diskindeki bir dosyayı silmek isterse, sistem verilen emri uygulayacaktır.

@parola
Çalışan CD'deki yönetici parolası nedir?

Pardus Çalışan CD'de yönetici parolası "uludag" dır.

@kaynakkod
Pardus'taki uygulamaların kaynak kodlarını CD içerisinde bulamadım, neredeler?
		
Pardus Çalışan CD'deki uygulamaların kaynak kodlarını sürüm kontrol servisimiz olan subversion depomuzdan alabilirsiniz (<a href="https://svn.uludag.org.tr/paketler/">https://svn.uludag.org.tr/paketler/</a>). 
<br><br>
Subversion kullanımı ile ilgili ayrıntılı bilgi <a href="http://www.uludag.org.tr/belgeler/gelistirici/index.html">Yeni Geliştirici Kılavuzu</a> belgesinden alınabilir.

@@Hata Raporlama / Yardım

@hata_buldum
Pardus'ta bir hata buldum, ne yapmalıyım?

		Pardus'ta hata bulduğunuzu düşündüğünüz zaman <a href="http://bugs.uludag.org.tr/">http://bugs.uludag.org.tr/</a>  adresinde bulunan 
		Pardus Hata Takip Sistemi'ne problemi raporlamanız yeterli olacaktır.

@uluzilla
Uluzilla nedir, nasıl kullanabilirim?

		Uluzilla, Pardus Hata Takip Sistemi'ne verilen isimdir. Temelinde <a href="http://www.bugzilla.org">Bugzilla</a> ismi verilen
		uygulama çalışmaktadır. Uluzilla'yı kullanabilmek için öncelikle Uluzilla üzerinde bir hesap açmalısınız.<p>

		Uluzilla hesabınız ile sisteme giriş yaptıktan sonra, hata raporlayabilir, istekte bulunabilir, diğer hata ve isteklere yorum
		yazabilir, oy kullanabilir, belli hataları veya isteklere abone olarak takip edebilirsiniz.

		Hata veya istek bildirmeden önce ilk olarak <a href="http://bugs.uludag.org.tr/query.cgi">Hata sorgulama</a> sayfasını kullanarak
		bulduğunuz hatayı ya da talep ettiğiniz isteğin sizden önce başkası tarafından sisteme girilip girilmediğini kontrol etmelisiniz.
<p>
		Eğer sistemde probleminiz/isteğiniz ile ilgili girdi yok veya mevcutlar sizin sorununuzu tarif etmiyor ise;

		<a href="http://bugs.uludag.org.tr/enter_bug.cgi">Yeni hata bildirme</a> sayfasından hata/istek ile ilgili kategoriyi
		seçmek ve daha sonra sistemin sorduğu sorular doğrultusunda gelen formları doldurmak hata raporlamak veya istekte bulunmak için
		yeterlidir.

		Raporladığınız hata veya isteğin gelişimi ile ilgili bilgiler size kayıt olurken sisteme verdiğiniz e-posta adresiniz aracılığı
		ile ulaşacaktır.

@yardim_1
Çalışmalarınıza yardımcı olmak için programlama bilmem şart mı?

		Kesinlikle hayır :) Bu programlama bilmeyenler de en az bilenler kadar projeye yardımcı olabilirler.
		
@yardim_2
Nasıl yardım edebileceğim konusunda bilgiyi nereden alabilirim?

		Yardım etmek isteyenleri, kolayca projenin çeşitli alt projelerine adapte etmek ve kendi istedikleri konularda yardım etmeye
		başlayabilmelerini sağlamak üzere çalışan bir proje takımımız var: Kalite Takımı. Kalite takımının amacı ile ilgili bilgiyi
		<a href="http://kalite.uludag.org.tr/">http://kalite.uludag.org.tr/</a> adresinden alabilir, ordaki projelere
		destek verebilir ya da yeni fikirler ile Kalite Takımı'nı yönlendirebilirsiniz.
		
@program
Bir uygulama yazdım, Pardus'a onu da ekleyebilir misiniz?

		Bir uygulamanın Pardus'a eklenebilmesi için yazılan uygulamanın belli kriterleri sağlaması gerekmektedir. Herşeyden önce 
		uygulamanın açık kaynak kodlu lisanslardan biri ile lisanslanması ve kaynak kodunun erişilebilir olması gerekmektedir. Bunun dışında
		<a href="./belgeler/okuryazar/okuryazar.html">Bilişim Okur-Yazarı</a> kullanıcıya hitap etmesi, 
		kolay kullanılabilmesi, kararlı olması ve en önemlisi Pardus içinde bulunan bir uygulamaya alternatif olmaması gerekmektedir 
		(Örneğin Konqueror ismi verilen dosya yöneticisi yerine yazılacak bir dosya yöneticisi uygulama Pardus'a eklenmeyecektir).
		
		Bu kriterleri sağlayan herhangi bir yazılımınızın dağıtıma eklenmesi isteğini geliştiricilere iletmek için Uluzilla'yı kullanabilirsiniz.

@@Yansılar

@yans
Pardus'un işyerimden/üniversitemden indirilmesini istiyorum, yansı olabilir miyim?

Olabilirsiniz, bu gibi konularda ayrıntılı bilgi almak için
<a href="mailto:bilgi%20at%20uludag.org.tr">bilgi at uludag.org.tr</a> adresi
ile bağlantıya geçebilirsiniz.
