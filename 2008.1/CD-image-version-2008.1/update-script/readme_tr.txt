Pardus 2007 - Pardus 2008 Geçiş Uygulaması

Pardus 2008.1 Hyaena hyaena Kurulan CD'si, Pardus 2007 - Pardus 2008 geçiş
uygulamasını da içeriyor. Bu uygulama, Pardus 2007 kurulu sistemlerin Pardus
2008.1 CD'si yardımı ile Pardus 2008'e geçmesini sağlyan bir Pardus ürünüdür. Bu
uygulamayı çalıştırmak için internet bağlantısına, Pardus 2008.1 Kurulan CD'ye
ve root parolanıza ihtiyacınız olacaktır.

Geçiş uygulamasını çalıştırmak için aşağıdaki adımları uygulayın :

- Pardus 2008.1 Hyaena hyaena Kurulan CD'sinin kök dizinindeki index.html
dosyasına çift tıklayarak Pardus 2008.1 tanıtım ekranını görüntüleyin.
- Geçiş uygulaması bağlantısını tıklayın.
- Karşınıza gelecek olan pencereden "Farklı Kaydet" seçeneğini seçerek geçiş
uygulamasını ev dizininize kaydedin.
- Ev dizinizdeki "pardus-2007-to-2008-cd.run" uygulamasına çift tıklayarak
uygulamayı başlatın.
- Uygulama ilk çalıştığında root parolanızı soracak ve sisteminizin çekirdeğini
güncelleyecektir. Bu adımdan sonra sisteminiz yeniden başlayacak ve sizin
uygulamayı yeniden başlatmanızı bekleyecektir.
- Sisteminiz yeniden başladıktan sonra ev dizinizdeki
"pardus-2007-to-2008-cd.run" uygulamasına çift tıklayarak geçiş uygulamasını
tekrar başlatın.
- İkinci adımda tüm pardus bileşenleri güncellenerek Pardus 2007 sisteminiz
Pardus 2008.1'e yükseltilecektir. Bu işlem bilgisayarınızın özelliklerine,
kurulu olan paket sayısına ve internet bağlantı hızınıza bağlı olarak uzun
sürebilir, işlem tamamlanana kadar bekleyin.
- Tüm güncelleme işlemleri tamamlandığında sisteminizi yeniden başlatarak güncel
Pardus 2008.1 sisteminizi kullanmaya başlayabilirsiniz.

Dikkat !

- Geçiş uygulaması sisteminizin kritik bileşenlerini güncellediğinden hiçbir
şekilde çalışması kesintiye uğramamalıdır. Geçiş uygulamasının kesintiye
uğratılması sisteminizi kararsız bir durumda bırakabilir.
- Tüm güncelleme ve kurulum işlemlerinde olduğu gibi, Pardus 2007 - Pardus 2008
geçiş uygulamasını çalıştırmadan önce önemli bilgilerinizin yedeğini almanızı
tavsiye ederiz.

Pardus 2008.1 ile eğlenceli ve özgür günler dileriz.
