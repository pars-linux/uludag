
<html>
<head>
                <title>Yardım: Paket Yöneticisi</title>
                <meta http-equiv="Content-Type" content="text/html; charset=utf-8">
                <link rel="stylesheet" href="../help.css" type="text/css" />
</head>

<body>

<div id="pardus1">
<div id="pardus-content">
<div class="article" lang="tr">
<div class=heading>
<h1 class="title">Paket Yöneticisi Ayarları</h1>
</div>
<p>
<b>Ayarlar</b> penceresi, aralıklı güncelleme kontrolü ayarları, Pardus'a kurabileceğiniz depoların ayarları ve kullanılan disk önbelleğinin ayarlarını yapmaya olanak sağlar. 

<h2>Depolar</h2>

Paket Yöneticisi, birden fazla program deposu ile çalışabilmektedir. Öntanımlı olarak Pardus resmi program
deposu ile gelir. Yeni bir depo eklemek isterseniz, <b>Depolar</b> sekmesine tıklamak yeterlidir. 
Açılan pencerede <b>Yeni Depo Ekle</b> düğmesine tıklayarak sisteme yeni bir depo ekleyebilirsiniz.
Ya da daha önce tanımlanmış bir depoyu seçerek <b>Depoyu Kaldır</b>
düğmesine tıklayıp bu depoyu silebilirsiniz. Mevcut bir deponun
ayarlarını değiştirmek için ise <b>Depoyu Değiştir</b> düğmesine
tıklayarak depo adını ve adresini yeniden tanımlayabilirsinz.

<p>
<h2>Genel ayarlar</h2>

Bu bölümden Paket Yöneticisi programının genel ayarları yapılabilir.

<p>

<ul>
<li> <b>Sadece masaüstü programlarını listele</b>: Eğer bu düğme seçili ise, Paket Yöneticisinde sadece grafiksel programlar görüntülenir. Dokümanlar, kütüphaneler ve diğer konsol araçları görüntülenmez.
<li> <b>Sistem çekmecesi ikonunu etkinleştir</b>: Eğer bu düğme seçili ise, Paket Yöneticisi masaüstünüzün sağ alt tarafında bulunan sistem çekmecesine yerleşir.
<li> <b>Aralıklı güncel paket kontrolünü etkinleştir</b>: Eğer bu düğme seçili ise Paket Yöneticisi verdiğiniz kontrol aralıklarında otomatik olarak güncel paket kontrolü yapar. Eğer bir güncelleme var ise sistem çekmecesinden bir bilgi balonu çıkararak sizi uyarır.
</ul>


<h2>Önbellek</h2>

Pardus deposundan bir program kurulduğu zaman, indirilen her kurulum dosyası disk önbelleğinde saklanır. Kaldırdığınız bir programı yeniden kurmak istediğinizde Paket Yöneticisi önce disk önbelleğini kontrol eder. Eğer program önbellekte bulunursa uzaktaki depodan paketi yeniden indirmek yerine önbellekten kurulumu gerçekleşir. Ancak her yeni program indirildiğinde eğer önbellek kullanılımı açıksa, önbelleğin kapladığı alan sürekli artacaktır. Paket Yöneticisi ayarları penceresinde bulunan <b>Önbellek</b> ayar sekmesinden, azami önbellek boyutunu belirleyerek önbellek sınırlarını belirleyebilir, önbelleği sınırsız yapabilir ya da önbellek kullanımını tamamen kapatabilirsiniz.
</html>

